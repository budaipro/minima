---
name: 04
title: 眼根不闭守，眼堕色识，便意泆、不得定意
sutra: 佛说不自守意经
---

《佛说不自守意经》有云：『佛告比丘：几因缘，不自守？<b>若眼根不闭守，若眼堕色识，意便泆。已意泆，便更苦。已更苦，便不得定意。已不得定意，便不知至诚。如有已不知，便不见如有。已不知、已不见如有，便不舍结亦不度疑。已不舍结、不度疑，便属他因缘异知。已异知，便苦不安隐</b>。如是说，耳亦尔、鼻亦尔、口亦尔、身亦尔、意亦尔。如是行名为不自守。

佛复告比丘：几因缘，自守？<b class="red">若眼根自守，止眼识不堕色，意便不泆。已意不泆，便更乐。已更乐，便得定意。已得定意，便谛。如有知谛、如有见，已谛如知、谛如见；便舍结亦度疑，便不信不至诚，便慧智，便意乐安隐</b>。六根亦如是说。如是名为自守。』

