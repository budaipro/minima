---
title: 佛說是法非法經
tags: [安世高]
subtitle: 出中阿含
---

{:.author}
後漢安息三藏安世高譯

聞如是。

一時，佛在舍衛國祇樹給孤獨園。是時佛告諸比丘，比丘應曰唯然，比丘從佛聽。佛說：有賢者法，比丘聽說。亦有非賢者法，當聽、熟聽、熟知、熟念說。比丘：唯然。從佛受教，佛便說是。

何等比丘非賢者法？若比丘大姓憙道欲學道，若有餘同學比丘非大姓。比丘大姓故為自憍身欺餘，是非賢者法。何等為賢者法？賢者學計是：我不必從大姓，能斷貪婬、能斷瞋恚、能斷愚癡。<b>或時有比丘非大姓家，但有方便受法，如法說、如要行、隨法行。為從是名聞故；如法行、隨法諦、不自譽亦不欺餘</b>。是賢者法。

或時一者比丘色像多端正；餘比丘不如，便從端正故自譽欺餘。是非賢者法。賢者復不爾，賢者自計：色端正我不必從是，能斷貪婬、能斷瞋恚、能斷愚癡。或時有比丘不端正，但隨法多少受行。便從是得譽得名聞；受法諦、隨法行，不自譽亦不欺餘。是賢者法。

或時<b>一者比丘善語言、善說；餘比丘不如，便從善語言、善說自譽欺餘。是非賢者法</b>。賢者復不爾，賢者學計是：我不必從善美語，亦不從知善美說；能斷欲貪、能斷瞋恚、能斷愚癡。或時<b>比丘言語不善美，亦不善說故；但如法受教，多少隨行</b>。便從是得恭敬、從是得名聞；是法從，受法行諦，不自譽亦不欺餘。是賢者法。

或時是聞一者比丘，年大、多知識相知富饒；餘比丘不如，便從年大從多知識，從是自譽、自憍、欺餘。是非賢者法。賢者復不爾，賢者但念學計是：我不必從年大故，亦不從多知識故，亦不從多得福故；能斷貪欲、能斷瞋恚、能斷愚癡。或時<b class="red">比丘年亦不大，亦不多知識，福亦不饒；但受法，欲隨法，欲隨法行多少</b>。便從是得名聞；是從法隨法諦，不自譽、不自憍亦不欺餘。是賢者法。

或時是聞一者比丘，知聞經、能說經、知律、知入通經；餘比丘不如，便從入故、從通經故，自譽、自憍、欺餘。是非賢者法。賢者復不爾，賢者但計學是：我不必從入故，亦不從通經故；能斷貪欲、能斷瞋恚、能斷愚癡。或時<b class="limegreen">有比丘無有入亦不通經；但受法隨法，正求隨法行</b>。便從是得恭敬、得名聞；是從持法，隨法行諦，不自譽、不自憍亦不欺餘。是賢者法。

或時一者比丘自求，不從相知求，不過七家，一處坐，一時食從後不取；餘比丘不如，便從一食後不取，自譽、自憍、欺餘。是非賢者法。賢者復不爾，賢者但學：我不必從一食後不取，不從是故；能斷貪欲、能斷瞋恚、能斷愚癡。或時<b>比丘不一食不從後取，但受法隨法，正受隨法</b>。從是得恭敬、從是得名聞；是法隨法諦，不自譽、不自憍亦不欺餘。是賢者法。

或時一者比丘，土中塚間止，但三領名故；餘比丘不如，便從名故，自譽、自憍、欺餘。是非賢者法。賢者復不爾，賢者但計學：我不必從三領名故；能斷貪欲、能斷瞋恚、能斷愚癡。或時比丘無有三領名，但受法隨法，正受隨法。便從是得恭敬得名聞；是法隨法諦，不自譽、不自憍亦不欺餘。是賢者法。

或時一者比丘露中止、或時樹下、或時空澤塚間，在所臥具；餘比丘不如，便從是故，自譽、自憍、欺餘。是非賢者法。賢者復不爾，賢者但計學：我不必從是露中、樹下、空澤間故；能斷貪欲、能斷瞋恚、能斷愚癡。或時比丘無有是上說，但受法隨法，正受隨法。便從是得恭敬得名聞；是法隨法諦，不自譽、不自憍、不欺餘。是賢者法。

或時比丘已得第一禪；餘比丘不如，便從第一禪故，自譽、自憍、欺餘。是非賢者法。賢者復不爾，賢者但學第一禪者，佛說自知是。受是法諦，不自譽、不自憍、不欺餘。是賢者法。或時比丘有二禪德、或有三禪德，或有四禪德；如第一禪說。是賢者法。

或時比丘解空行意，或時解識行意，或時解非常行意，或時解無有思想意、行有思想行意；餘比丘不如，便從是得思想無有思想行，便自譽、自憍亦欺餘。是非賢者法。賢者復不爾，賢者但計學：無有思想、亦無有思想行，佛說<b>從計我有是</b>。是受法隨法諦，不自譽、不自憍、不欺餘。是賢者法。

佛說：比丘。我已說賢者法，亦說非賢者法。比丘當自思惟賢者法，亦當思惟非賢者法。已思惟；當行賢者法，捨非賢者法，受賢者法。<b>隨法比丘應當學是</b>。

佛說是，比丘受著心行。