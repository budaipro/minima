---
layout: post
title: 正法念處經卷第三
tags: [般若流支]
---

{:.author}
元魏婆羅門瞿曇般若流支譯

## 生死品第二

又修行者內心思惟，隨順正法觀察法行。云何比丘*次第捨漏*？**初捨不善法，次修行善法，正觀思惟，修心正住**{:.red}。

彼見聞知或天眼見：彼比丘*<b>初如是觀</b>：根塵相對，迭相因緣；一切世界，無始以來生死輪轉*{:.red}。*<b>彼如是觀</b>：<b>此生因緣境界大海，皆悉無我。唯有內心境界因緣，世間流轉</b>*{:.red}。如是最初*修遠離行，離憒閙處*{:.red}，樂*空閑處*、*阿蘭若處*、*山野林中*、*稻穰𧂐*等，*樹下露地、塚間處住；<b>則能繫縛心之猨猴</b>*{:.red}。*以修習故，心則寂靜*{:.red}。不樂聚落、歌舞、戲笑憒閙之處，亦不樂見長幼婦女，*不樂多語*{:.red}。有二犍尼皆壞梵行：一是*婬女*{:.red}、二*多言說*{:.red}。皆悉捨離。**既捨離已，心一寂靜。彼人之心，能如是住**{:.red}。

云何正觀？**初觀何法？**{:.red}*彼人初心如是觀察：<b>十八意行</b>能起善根、起不善根、起無記根*{:.red}。何等十八？所謂比丘*正觀察<b>意</b>*{:.red}：**眼見色已**，若*喜意染得不善報*{:.red}，若*起憂意、離染欲意則得善報*{:.red}，若*起捨意得無記報*{:.red}。又復如是，**耳聞聲已**，若*喜意染得不善報*，若*起憂意、離染欲意則得善報*，若*起捨意得無記報*。又復如是，**鼻聞香已**，若*喜意染得不善報*，若*起憂意、離染欲意則得善報*，若*起捨意得無記報*。又復如是，**舌知味已**，若*喜意染得不善報*，若*起憂意、離染欲意則得善報*，若*起捨意得無記報*。又復如是，**身覺觸已**，若*喜意染得不善報*，若*起憂意、離染欲意則得善報*，若*起捨意得無記報*。又復如是，**意知法已**，若*喜意染得不善報*，若*起憂意、離染欲意則得善報*，若*起捨意得無記報*。以如是等*十八意行<b>三報因緣</b>，世間生退*{:.red}。

若彼比丘，如是觀察十八意行得上初地。彼地夜叉見如是已轉復歡喜，次第傳<dfn title="传布，传扬，传告。">聞</dfn>虛空夜叉。彼地夜叉、虛空夜叉，彼二夜叉向四大王歡喜心說。彼四大王向四天王歡喜說言：*閻浮提中，某國某村某聚落中，某善男子如是種姓、如是名字，**剃除鬚髮被服法衣，正信出家。既出家已，離憒閙處在寂靜處，今復觀察十八意行**，已證彼法*{:.red}。彼四大王如是說已，四天王聞轉復增上歡喜心曰：魔分損減正法朋長。彼四天王，如是復向三十三天帝釋天王，歡喜說言：閻浮提中，次第乃至某善男子某甲種姓、名字某甲，剃除鬚髮被服法衣，正信出家。離憒閙處乃至塚間，如法觀察十八意行，已證彼法**如法正住**{:.red}。彼四天王向帝釋王如是說已。彼憍尸迦三十三天帝釋王聞，心大歡喜。

又修行者內心思惟，隨順正法觀察法行。如是比丘，*已如法觀十八意行得初地已，後復更證何者異地*{:.red}？彼見聞知或天眼見：*彼復次第觀察四家。四者所謂：慧家、諦家、捨家、出家*{:.red}。云何比丘住於慧家？謂彼比丘如是觀察自身正法，*如是如實分分善知：此身中有地界、水界、火界、風界、空界、識界*{:.red}。

何者**地界**{:.red}？地界二種：一*內*、二*外*。何者為內？*身中所有諸分名**內**，是內有覺*{:.red}。彼何者覺？與皮肉等和合則覺。所謂髮毛、爪齒等根，堅澁所攝入內名覺。彼復何者？所謂髮毛、爪齒、皮肉、筋脈、骨髓、脾腎、心肺、涕唾等處，生藏、熟藏、小腸、大腸、肚胃、頭腦。*如是身中一切內分堅澁有覺，名內地界*。何者名為外地界耶？*所有外地堅澁不覺，名外地界*。*若內地界、若外地界彼一和合，此<b>界唯界</b>*{:.red}。觀*此地界無有作者、無有受者*{:.red}，*非無因緣，無常、無樂、無我、無淨*{:.red}。*比丘如是觀察慧家，**則得解脫**。一切非我，亦無我所、亦無所我*{:.red}。*如是地界**如實正知**、**如實見已**，**心得離欲***{:.red}。如是比丘則於慧家，而得解脫。

何者**水界**{:.red}？水界二種：一*內*、二*外*。何者為內？*所有水數皆水界相*，所謂：爛相、體中津潤、涕淚涎唾、腦血脂汁、凝脂髓膽、小便汗等。如是身中有*內水數覺分所攝，名內水界*{:.red}。何者名為外水界耶？*諸外水數濕潤所攝，所謂：不覺、不覺所攝，以不覺故名外水界*{:.red}。*若外水界、若內水界彼一和合，此<b>界唯界</b>*{:.red}。觀此水界一切非我，亦非我所、亦非所我。*如是水界，**如實正知**、**如實見已**，心得離欲*{:.red}。如是比丘住於慧家。

何者**火界**{:.red}？火界二種：一*內*、二*外*。何者為內？身內所有種種分分若火、火攝，是內有覺。*所謂：身煖而不燒燃。所謂：能消*{:.red}。何者能消？謂噉飲食，得味正樂迴轉消化。*如是身中內及內分，若火、火攝是內有覺，名內火界*{:.red}。何者名為外火界耶？所有一切，外火火數若煖、煖攝，不覺所攝，以不覺故名外火界。*若內火界、若外火界彼一和合，此<b>界唯界</b>*{:.red}。觀*此火界一切非我，亦非我所、亦非所我*。*如是火界，如實正知、如實見已，心得離欲*。如是*火界，非有作者、非有受者*{:.red}。

何者**風界**{:.red}？風界二種：一*內*、二*外*。何者為內？身中所有，若內、內分風數所攝，若輕、輕動覺分所攝。彼復何者？謂上行風、若下行風、若傍行風、若產等風，若如針刺、如刀所<ruby>斫<rt>zhuó</rt></ruby>，邪分別風、有旋轉風。*如是等風有八十種，動如虫行*{:.red}。如是等風，如是八十於八十處分分行風。*如是身內分分處處風數所攝，輕動成熟有覺所攝，名內風界*{:.red}。何者名為外風界耶？所有外風輕動數攝和合無覺，名外風界。*若內風界、若外風界彼一和合，此<b>界唯界</b>*{:.red}。觀*此風界一切非我，亦非我所、亦非所我*。如是*風界無有作者、無有受者*{:.red}。如是如是，如實正知、如實見已，心得離欲。如是比丘證於慧家。

何者名為**虛空界**{:.red}耶？虛空界者亦有二種：一*內*、二*外*。何者為內？謂此身中所有內分、內分虛空，虛空所攝有覺知處。不普不遍，*色動轉處，飲食眾味轉下消化，開張之處。又咽喉中、耳中、眼中、鼻中虛空，舌處虛空、口內等空，口中舌動行處虛空。此等名為內虛空界*{:.red}。何者名為外虛空界？所有虛空覺處不攝，不一切滿、不一切遍。所謂樹枝、條葉間空，一切窟中諸所有空，山谷河㵎，如是等中所有虛空。若外孔穴，如是名為外虛空界。*若內色中攝虛空界、若外色中攝虛空界彼一和合，此<b>界唯界</b>*{:.red}。觀此空界一切非我，亦非我所、亦非所我。如是如是觀虛空界，如實正知、如實見已，心得離欲。*如是觀已，則<b>不放逸</b>*{:.red}。*此虛空界一切**非我**，亦**非我所**、亦**非所我**；**無有作者、無有受者**。如是知已，心得離欲*{:.red}。

何者**識界**{:.red}？謂*十二入<b>內外和合。眼識見物，意識了別</b>。如是耳、鼻、舌、身、意識*{:.red}。*如是<b>識界，意是根本，皆意識知</b>*{:.red}。

爾時世尊，而說偈言：

*行法<b>意在前</b>*{:.red}，意有力速疾；\
*<b>先</b><b>意動轉</b>已*{:.red}，*則能說能行*{:.red}。\
*<b>抖擻</b>諸惡業*{:.red}，*則能<b>知退生</b>*{:.red}；\
**諦知**業果報，則*得**不死處***。\
*能<b>制</b>一切根*{:.red}，*<b>樂利益</b>眾生*{:.red}，\
*<b>諸根</b>調寂靜*{:.red}，*是<b>安隱</b>比丘*{:.red}。\
*乘駕六根輦*{:.red}，*能殺欲心怨*{:.red}；\
*<b>勇智</b>行蘭若*{:.red}，*能<b>到寂靜處</b>*{:.red}。\
阿蘭若知足，臥地心安隱；\
能抖擻惡法，如風散重雲。\
*身業口業<b>善</b>*{:.red}，*<b>喜樂行</b>善行*{:.red}；\
*<b>諦見</b>行恭敬*{:.red}，*能<b>破壞魔軍</b>*{:.red}。\
*<b>欲等</b>不能<b>縛</b>*{:.red}，心善而不貪，\
多有慈悲意，*<b>出道住</b>比丘*{:.red}。\
**境界是縛因**{:.red}，**若不愛色等**{:.red}，\
*彼至勝寂靜*{:.red}，*到不苦惱處*{:.red}。

又修行者內心思惟，隨順正法觀察法行。如是思惟：比丘*觀察十八意行成就初地*{:.red}，*諦知六界得第二地*{:.red}。復*念何法得第三地*？

彼見聞知或天眼見：*如實<b>諦知五受根</b>故，得第三地*{:.red}。***云何諦知樂受欲生***？*彼<b>如實知</b>，如是次第<b>知苦受生</b>、<b>知喜受生</b>、<b>知憂受生</b>、<b>知捨受生</b>。有樂皆知，<b>知觸因緣而生樂受</b>。知樂受已，彼如實知我知樂受*{:.red}。

若彼比丘*知<b>觸因緣而生樂受</b>，於樂受觸不生貪樂*{:.red}。*知<b>樂受觸</b>，生樂受已則樂受滅*{:.red}。彼樂受滅，則如實知我樂受滅。彼如是念：我苦受生，因緣而生。彼*知苦受如樂受生*{:.red}。彼如是知*如說樂受*，觸緣生等此苦受中。

如是廣說，云何比丘**知於喜受**？*共觸因緣生於喜受*{:.red}。云何比丘**知於憂受**？*共觸因緣生於憂受*{:.red}。若隨順觀，彼*喜受已喜受則滅*{:.red}。*見其滅已，離喜受欲*。若我*<b>喜受</b>初<b>生</b>則<b>滅</b>*{:.red}。見其滅已**如實知受**{:.red}，心得離欲。如是憂受、如是廣說，捨亦如是。

彼如是知得第三地。彼地夜叉知已歡喜，次第上聞虛空夜叉。虛空夜叉聞四大王，彼四大王聞四天王，彼四天王向憍尸迦帝釋王說：閻浮提中某國某村某聚落中，某善男子如是種姓、如是名字，剃除鬚髮被服法衣，正信出家，得第三地。*欲共魔戰，減損魔分長正法朋*{:.red}。彼既聞已轉復歡喜，彼憍尸迦帝釋天王即乘大象，其象名曰<ruby>堙<rt>yīn</rt></ruby>羅槃那，從大神通第一天眾到炎摩天，歡喜說言：閻浮提中，次第乃至某善男子，廣說乃至得第三地。欲共魔戰，損減魔分長正法朋。彼炎摩天從帝釋王如是聞已，轉復歡喜。

又修行者內心思惟，隨順正法觀察法行。云何比丘得第三地，*次第更修得第四地*{:.red}？彼見聞知或天眼見：*比丘欲得第四地者，如是觀察：以<b>觸因緣</b>我<b>樂受</b>生。若<b>彼樂因、樂因緣滅，寂靜失沒則無樂受</b>。以觸因緣我苦受生*{:.red}。

如是***捨離苦觸、苦受、苦集、苦等諸苦因緣***。*彼如是知<b>觸因緣</b><u>受</u>：**我受念念共觸而生，因觸而生**。彼於<b>樂受</b>心不生喜、不生喜樂、不讚彼受，亦<b>不多作</b>、<b>不生味著</b>。<u><b>如是苦受不能逼迮、不惱不亂</b>。如是<b>行捨</b>，<b>憶念正知</b>。如是三受<b>自餘諸心皆悉無染，一切捨離</b>。如是捨者，清淨鮮白</u>*{:.red}。

彼比丘如是心念：我今此捨如是清淨、如是鮮白。我今云何得虛空處？彼人如是悕望，欲得虛空處行。如彼處心我云何得？我***已證捨究竟堅固***{:.red}。我今*此捨畢竟喜樂，常攝不離*{:.red}。我以此捨取虛空處。又我*此捨如是清淨、如是鮮白*{:.red}，用取識處、無所有處，用取非想非非想處，我悕彼處，如是正行。彼人如是*正行非想非非想處，作如是念：我今**<u>此捨</u>依於彼處，如彼處法令我得之**。我以**此捨**憙樂彼處、用取彼處，正行非想非非想處*。

譬如世間善巧金師若其弟子，以生色金置於火中，以筒吹之，以手執<ruby>鉗<rt>qián</rt></ruby>並<ruby>㧌<rt>mào</rt></ruby>並吹，極令善調。*彼生色金調柔真淨、光色明好，<b>隨所須用</b>*{:.red}。一切造作皆可讚歎，一切方土隨所至處無說過者。*磨之無垢，不雜不<ruby>澁<rt>sè</rt></ruby>第一柔軟，所作皆妙，光明淨勝映蔽餘寶*{:.red}。然此巧師若其弟子，知彼真金善巧能治，知是真寶。如是知已，隨所憶念：欲作何等令見之者皆生歡喜？即以作鈴若莊嚴身，若不見處、若眼見處；若作耳鐺用莊嚴耳；若作瓔珞用莊嚴咽；若以莊嚴供養經論；若作指環環有印文，用莊嚴指；若作金鬘、若作髻冠，以莊嚴髻。何處何處用以莊嚴，彼彼如是相應善成。

如是*有智、善戒*{:.red}比丘，生如是心：我今*此捨如是清淨、如是鮮白，如是正行，取虛空處我則相應。我依此捨繫念彼處、憙樂彼處、用取彼處。我以此捨行虛空處，如是識處、無所有處，如是非想非非想處*{:.red}。如是憶念：我今***此捨云何得常，不動不壞、不念念滅？***{:.red}彼思惟已，次復*攀緣<b>四無色處</b>*{:.red}。*<b>彼捨</b>非常、非是無常、非動不動、非常無常*{:.red}。*彼如是知：彼虛空處，如是識處、無所有處，如是非想非非想處，緣於彼處非常、無常*。則*於彼處心<b>不憙樂</b>，知<b>不寂靜</b>無常動轉*{:.red}。

彼復觀受：*知**受欲生**；知**受生已**，知**受欲滅**；知<b>受滅已</b>*{:.red}。*知眼觸生，如是次第知耳觸生、知鼻觸生、知舌身意觸受之生*{:.red}。彼既如是證知受已，復*於此受更深觀察：眼觸生受，欲生、已生及此受住，我悉知之*{:.red}。知<b>我受</b>滅、欲滅、已滅。又復知我耳觸生受、我眼觸受，已滅、已沒，已厭、已棄，更不復來。此受滅已，次第復觀耳觸生受。*緣苦，緣樂、不苦不樂，耳觸生<b>受</b>*{:.red}。如是如是隨順觀察。*如是<b>知已</b>，則於<b>耳受</b>不生喜樂。<b>知彼受已，離欲解脫</b>*{:.red}。

耳觸生受如是滅已。觀鼻生受，知*鼻*生*受*<b>鼻觸</b>因緣。我*此<b>受</b>生，樂緣生樂，苦緣生苦，不苦不樂因緣故生不苦不樂*{:.red}。如是如是，隨順觀察鼻觸生受。*如實正知受則滅沒，知受滅沒*。彼既滅已，*知<b>鼻緣</b>生<b>苦受</b>、<b>樂受</b>、<b>不苦不樂受</b>*{:.red}。我若*後時<b>鼻緣</b>生<b>受</b>，如是觀察。亦如是生，生已復滅*{:.red}。

彼既滅已觀舌生受。*後時生**受**亦有三種*{:.red}，如前所說。次第乃至*觀**意生受**亦有三種*{:.red}。彼既*如是<b>如實知受</b>得第四地，<b>勤發精進欲脫魔縛</b>*{:.red}。

彼地夜叉知已歡喜，如是復向虛空夜叉歡喜心說，虛空夜叉向四大王亦如是說，彼四大王向四天王亦如是說，彼四天王向帝釋王亦如是說，彼帝釋王向炎摩天如是說言：閻浮提中某國某村某聚落中，某善男子如是種姓如是名字，剃除鬚髮被服法衣，正信出家，*持戒精勤，如是次第如實知受*{:.red}得第四地。如我今者向天所說，魔分損減正法朋長。彼炎摩天見帝釋王乘彼白象堙羅槃那。彼炎摩天如是見已心生歡喜，向帝釋王如是說言：汝今帝釋。閻浮提人隨順法行，能生愛念是汝所應。

又修行者內心思惟，隨順正法觀察法行。云何彼比丘*捨魔縛已，觀察捨受*{:.red}？彼見聞知或天眼見：彼比丘如是*<b>諦觀察</b>受：眼識因緣生不善受，彼受欲起第二善緣，不善受滅善受得生。<b>彼記緣滅記受則滅，無記受生</b>*{:.red}。如是次第，耳觸生受、鼻觸生受、舌觸生受、身觸生受、意觸生受。*<b>如是知受；善法滿足</b>，煩惱微薄*{:.red}。

彼如是修，復*<b>細觀</b>受，彼觀法受、法受共障*{:.red}。如*燈光明<b>日光</b>能障*{:.red}。如是***二受障***亦如是，*<b>善受既生障不善受</b>，應如是知*{:.red}。譬如*燈明，第二燈明不能相障*{:.red}。又*思量受*{:.red}：若以*<b>何受</b>共<b>何等受</b>畢竟相障？*{:.red}*彼見<b>善受</b>共<b>不善受</b>畢竟相障*{:.red}。

譬如*燈明*、*星宿光明*二不相障。又彼比丘思量觀察：*何受何受、何者何者，如是能壞？*{:.red}彼如是觀：*<u><b>無漏緣受</b>壞<b>漏緣受</b></u>。譬如火光能障雪光*{:.red}。又何者受、何者受勝？如是復起如是觀察：*彼<b>不善受障於善受，後時復起</b>。譬如晝日覆月光明*{:.red}。彼月光明於夜闇中，無能障覆。

又彼比丘正*思量受：<b>多受和合<u>一受</u>能障，勝彼<u>多受</u></b>*{:.red}。觀*彼<b>多受是世間受</b>，彼<b>一受者是出世間無漏心受</b>。此受為勝，能障漏受*{:.red}。譬如夜中眾多星宿，一月光明能障眾星。

又彼比丘隨順觀察彼微細受：*何者多受？謂眼耳鼻舌身所起，此是漏受*{:.red}。何者善發？彼觀*世間有漏受多。復非無漏，世間無力*{:.red}。如夜闇中星宿光明，於有月時不能善照。又彼比丘觀察彼受：我*此受者幾許時住？彼觀<b><u>我受</u>生滅相住，譬如電光</b>*{:.red}。

又彼比丘如是觀察：*此義云何？<b><u>眼受因緣</u>生<u>鼻受</u>不</b>？*{:.red}彼正觀察：*意根攀緣，<b>其受</b>則壞<b>一切根受</b>*{:.red}。譬如牛馬、駝驢、水牛，各各壞相非一因緣。如是如是，*<b>五根所起</b>無始以來憙樂攀緣，<b>非一境界</b>*{:.red}。*壞相境界**境界根**壞，譬如牛馬、駝驢、猪等*{:.red}。彼比丘***如是觀受得微細智***{:.red}。彼比丘能***於彼智樂修多作***{:.red}。觀樂受已隨順觀受、隨順觀盡，如是憶念：我*此<b>受者，眼耳鼻舌身意所起</b>。生從何來，滅何所至？*{:.red}彼比丘*隨順觀察，見受盡滅，思惟道理*。如是觀已則*知眼受，生無處來、滅無所至*{:.red}。我此*眼受本無今有，已有還無*{:.red}。我此眼者無有來處，如海中水；滅無所至，如河下行到於大海。我此*眼受<b>本無</b>今<b>有</b>，<b>已有</b>還<b>無</b>，因緣而生。耳鼻舌身意受皆爾*{:.red}。

譬如陶師若其弟子，*因輪泥團、人功勢力，緣水、緣杖而生於瓶*{:.red}。*如是瓶者非有處來、滅無所至，而此瓶者因緣而生*{:.red}。如是如是，因*眼緣色、緣明、緣空、緣於憶念而生眼受*{:.red}，所謂：*苦、樂、不苦不樂*。猶如彼瓶，若好因緣則生好瓶，若惡因緣則生惡瓶。如是如是，若*緣<b>善緣</b>生<b>善眼受</b>*{:.red}，耳鼻舌身意等皆爾。若*合善受次第順行，則到涅槃*{:.red}。若*不善因緣不善眼受生，緣欲瞋癡*{:.red}，於生死中墮於地獄、畜生、餓鬼惡道境界。

彼比丘一切所有*善行善果*隨順縛思。觀察*彼受無所依止，非有作者、非有因起、非無因起，亦非聚集、非常、非色、非不念念*{:.red}；非顛倒法。比丘*如是**見此受陰**則**滅<u>有愛</u>**共**憙樂**生。垢惡之愛，一切生死皆**見無常**。則<b>於<u>出道</u>樂修多作</b>*{:.red}。

*彼比丘<u>如是修已，一切<b>結斷</b>，遠離<b>諸使</b></u>*{:.red}。*<u>何者為<b>結</b>？所謂愛結、障礙結、無明結、見結、生結、慢結</u>。斷此諸結。*{:.red}*<u>何者為<b>使</b>？謂<b>欲染使</b>，及有染使、見使、障礙使、慢使、無明使，思量結、疑結、妬結、嫉結、疑<b>使</b></u>*{:.red}。以此因緣三有流轉，行於三地、輪轉三惡，三時隨行，於三品中隨三受熏，隨三生轉生死因緣。

又修行者內心思惟，隨順正法觀察法行。*云何彼比丘，覺知如是<b class="red">眼之因緣</b>*？彼如是觀：*眼者何因、何緣而生*{:.red}？彼見聞知或天眼見：*<u>業</u>為<u>眼因</u>，眼因業生；如是轉行*{:.red}。*譬如世間尼居陀子，從子出生尼居陀樹，樹復生子，因緣繫縛*。如是如是知*因業生，業復轉生*。若生則有老死、憂悲、啼哭、苦惱。*如是<b>業因，愛<dfn title="网，缠绕。"><ruby>羂<rt>juàn</rt></ruby></dfn>所縛</b>，一切愚癡凡夫之人，生死海中如是輪轉*{:.red}。*以此因緣，一切**愛想**若**不作業**，以**無業故則無有愛**{:.red}，以**無愛故則無有受**{:.red}*。彼因緣者譬如*炷爐*，*油火因緣*則有*燈焰念念出生*。比丘如是觀察受因：*<b>諦觀</b><u>業因</u>、<u>業法</u>、<u>業力</u><b>生</b>一切<u><b>受</b></u>*{:.red}。<em class="red">**爐**者喻**身**，**油**者喻**根**，**炷**者喻**受**，**欲瞋癡火念念生焰**喻**念念智**。**明**喻**智慧**</em>。

*彼修行者如是<b>見知，一切三界皆有此受</b>*{:.red}。譬如金師若其弟子，得好真金則能造成妙莊嚴具。如是如是，彼巧作師喻修行者，彼真金者喻善攀緣。若善攀緣則有善業，得涅槃道；不善攀緣得不善業。

爾時世尊，而說偈言：

*<b>諦知</b>因與緣*{:.red}，*<b>決定</b>微細義*{:.red}，\
*喜樂<b>解脫流</b>，<b>愛</b>所<b>不能使</b>*{:.red}。\
眾生隨*業流*，一切*業中*生，\
*業果*繫縛已，*有中*隘處行。\
若*離不善業*{:.red}，*常<b>憙樂</b>善業*{:.red}；\
如是修行者，如無垢月光。\
彼能燒惡業，如火焚乾草，\
三界之光明，解脫諸惡法。\
*若人<b>悕解脫</b>*{:.red}，*<b>心</b>不樂<b>生死</b>*{:.red}，\
*生死<b>不能縛</b>*{:.red}，如鳥飛虛空。\
*諦知<b>受所從</b>*{:.red}，*善知<b>受果報</b>*{:.red}，\
則得於解脫，彼*<b>諦知</b>三界*{:.red}。\
*<b>苦樂</b>不能<b>動</b>*{:.red}，*善惡<b>不經心</b>*{:.red}，\
*見世間如焰*{:.red}，彼修者普愛。\
*<b>意</b>常<b>不錯謬</b>*{:.red}，*<b>恒樂</b>於<b>法行</b>*{:.red}；\
*心<b>樂比丘法</b>*{:.red}，如是名比丘。\
不樂*數見親*，樂見於*善人*，\
出家*離舍垢*，如是名比丘。\
*<b>寂靜</b>於<b>諸根</b>*{:.red}，*<b>不貪</b>著<b>境界</b>*{:.red}，\
行視一尋地，如是名比丘。\
*不行他罵家*{:.red}，*一向不販賣*{:.red}，\
*不樂四出巷*{:.red}，如是名比丘。\
*不樂觀歌舞*{:.red}，*不樂<dfn title="丰，众多。">饒</dfn>人處*{:.red}，\
樂住於塚間，如是名比丘。\
*唯取當日食*{:.red}，*不取明日食*{:.red}，\
*食二分便罷*{:.red}，如是名比丘。\
*捨離妙好服*{:.red}，*憙樂塵土衣*{:.red}，\
*食行俱相應*{:.red}，如是名比丘。\
若*不作世業*{:.red}，*不望世業果*{:.red}，\
*不<b>苦求</b>所須*{:.red}，如是名比丘。\
*解脫於<b>欲瞋</b>*{:.red}，*捨離癡心泥*{:.red}，\
*<b>惡法</b>不能<b>污</b>*{:.red}，如是名比丘。\
*已<b>過一切結</b>*{:.red}，*<b>捨離</b>一切<b>使</b>*{:.red}，\
*<b>解脫</b>一切<b>縛</b>*{:.red}，如是名比丘。\
*遊<b>八分聖道</b>*{:.red}，*<b>趣向</b>涅槃城*{:.red}，\
*離<b>惡意煩惱</b>*{:.red}，如是名比丘。\
*<b>堅意</b>寂靜<b>根</b>*{:.red}，*捨離<b>欲淤泥</b>*{:.red}，\
*常<b>一意</b>正住*{:.red}，如是名比丘。\
若已得*地智*，*<b>寂靜心</b>諦見*{:.red}，\
知*諸地*善惡，如是名比丘。\
*漏法無漏法*，*皆因緣而生*，\
*一切種種知*，如是名比丘。\
*正直修梵行*{:.red}，*寂靜離懈怠*{:.red}，\
早起淨恭敬，如是名比丘。\
*樂修於定慧*{:.red}，*復樂於四禪*{:.red}，\
亦樂*阿蘭若*，如是名比丘。\
*如鳥飛虛空*{:.red}，*影則常相隨*{:.red}，\
*若<b>意</b>順<b>正法</b>*{:.red}，如是名比丘。\
*能殺諸煩惱*{:.red}，*平等善意觀*{:.red}，\
善知*出入息*，如是名比丘。\
*若能次第知*{:.red}，*諦見所修法*{:.red}，\
*善知<b>道</b>非道*{:.red}，如是名比丘。\
*得樂心不喜*{:.red}，*遇苦則不憂*{:.red}，\
*憂喜心平等*{:.red}，如是名比丘。\
若*諦知老死*{:.red}，*天修羅*禮敬，\
*知眾生善惡*{:.red}，如是名比丘。\
*衣鉢常知足*{:.red}，*不聚積財寶*{:.red}，\
*少欲而梵行*{:.red}，如是名比丘。\
*一食而離垢*{:.red}，*<b>不貪</b>著<b>諸味</b>*{:.red}，\
*能<b>捨</b>於利養*{:.red}，如是名比丘。\
*<b>行</b>捨心悲心*{:.red}，*捨離<b>妬嫉惡</b>*{:.red}，\
*已<b>燒</b>一切<b>過</b>*{:.red}，如是名比丘。

彼比丘內心思惟，隨順正法如是觀受。既觀受已得微細智，更深觀察：眼觸生受攀緣順行，如是觀*眼第二攀緣*相與共*滅*。我*眼觸受*<b>攀緣</b>已*滅*，*聲*共*攀緣*我生*愛受*，若*不愛受生*<b>心</b>莫共*滅*。彼比丘*以不愁繩，繫縛**彼心**在**攀緣柱**；彼**受**<u>滅</u>已，彼**聲攀緣**共**耳受**<u>滅</u>*{:.red}。

*鼻*緣於*香*而生*鼻受*，彼比丘復觀*鼻受*，如是思惟：*我**鼻**共**香**而生**鼻受**。<b>若善不善、若記無記，我此鼻受<u>心</u>莫共滅</b>*{:.red}。*彼比丘若觀心壞，如是攀緣數數習行，修取調心，善法熏心，無漏善法爾時不動*{:.red}。

*舌攀緣味，此之攀緣若善不善、若記無記。彼比丘證攀緣已，次觀察受，若苦、若樂、不苦不樂。如是觀已，<span class="red"><b>思惟憶念：我此<u>心</u>者為<u>壞</u>、<u>不壞</u>？又復觀察彼<u>味攀緣</u>所生之<u>受</u>，能破壞<u>心</u></b>。如是觀已，以<b>不愁繩</b>繫縛<u>彼心</u>在<u>攀緣柱</u>，如行修取。心若如是，舌受味愛所不能劫</span>*。

又彼比丘*觀彼身觸：如是**身觸共彼觸受，縛攀緣柱**，若善不善、若記無記*{:.red}。***<u>觀</u>彼觸受若<u>心</u>動壞***{:.red}，復*以縛於<u>攀緣柱</u>已而**調伏**<u>之</u>，不復破壞*{:.red}。

又彼比丘次*觀察意：**意縛法<u>受</u>**{:.red}，若善不善、若記無記*。*見<u>受意</u>**壞**，彼比丘以<u>不愁繩</u>，繫縛<u>彼心</u>在<u>攀緣柱</u>而<u>調伏</u>之，則不破壞*{:.red}。

彼比丘*觀<u>六境界<b>身入受</b></u>已，<b>諦知<u>五受</u></b>得不盡處*{:.red}。彼*以**智燈**觀**眼觸受**，覺何者<u>受</u>*？彼*觀**意識**緣生此**受**。意縛心取，一切世間愚癡凡夫，以分別火而自燒燃。<b><u>此</u>無受者，唯行聚生、唯行聚滅，因緣所縛</b>*{:.red}。*<b>眼觸生受隨順觀已、隨順而行，彼不能取，心不動轉</b>、不死不亂*。

又彼比丘觀察耳受。何者耳受？誰覺此受？彼*見**意識**隨順繫縛；如此**耳受**，<u>意</u>共繫縛，依止<u>彼意</u>。此無作者亦無受者，因緣而生*{:.red}。*如是耳受，非有作者、非有受者，<b>唯有<u>行聚</u>、<u>因緣勢力</u>若生若滅</b>*。

又彼比丘觀察鼻受，誰覺此受？彼*觀察受，<b>意識共縛，攀緣彼意，依止彼意，因彼因緣隨順而生</b>。唯有行聚，非有作者、非有受者，相續轉縛*{:.red}。*觀鼻受已，<b>離於<u>受者</u></b>*。

又彼比丘次觀舌受，誰覺舌受？觀察*此受，意識繫縛，如是<b><u>舌受</u>依止彼<u>意</u>，彼縛攀緣、彼因緣生</b>。非有作者、非有受者，<b>更無別物。唯有行聚，因緣力生</b>*{:.red}。

又彼比丘觀身觸受，誰覺此受？此何誰受？如是觀察：*意識繫縛如此身受，非有作者、非有受者。更無別物，唯有行聚，因緣力轉*{:.red}。

又彼比丘觀察意受，誰覺意受？*觀察意受：<b>意緣於法而生意識，三和合觸，觸共受生</b>。譬如種種無量香物，眾多和合則生善香，此善香生非是一因。此亦如是，<b>因緣和合生一切受</b>，非有作者、非有受者*{:.red}。譬*<b>如莖葉、<dfn title="花蕊、芒穗；枝叶和根末似须者。"><ruby>鬚<rt>xū</rt></ruby></dfn><dfn title="香气盛貌。"><ruby>馞<rt>bó</rt></ruby></dfn>等緣，蓮華名生，彼非一因</b>*。如是*依眼，緣色、緣空、緣念、緣明，生眼觸受依眼而生。如是受者不從一生，非一物生、非一合生、非一相生、非聚集生、非應化生*。

*彼比丘如是如是**諦求此受**，如是如是<b>生白淨法</b>*{:.red}。如甘蔗汁器中火煎，彼初離垢名頗尼多。次第二煎則漸微重，名曰巨<ruby>呂<rt>lǚ</rt></ruby>。更第三煎其色則白，名白石蜜。*此甘蔗汁如是如是，煎復更煎，離垢漸重乃至色白*。*比丘如是，<b>緣器智火，以煎相續心甘蔗汁</b>。初始禪觀如頗尼多，次復第二則如巨呂，次復第三如白石蜜。<b>如是比丘，心相續法以智火煎，則成無漏鮮白之法。離垢不雜出世法生，出於生死鮮白離垢，猶如洗衣</b>*{:.red}。

又彼比丘更*以**異法**微細觀**受**：<b>眼觸生受有麁有細</b>、垢重不輕，<b>與癡相隨</b>。某眾生受、彼某甲受，<b>勝故能壞；餘殘少在，彼不依止</b>*{:.red}。如是耳受、鼻受、舌受、身受、意受，彼比丘如是修已受觀成就，魔軍欲壞。

彼地夜叉轉復歡喜，如是上聞虛空夜叉。彼地夜叉虛空夜叉聞四大王，彼地夜叉、虛空夜叉、彼四大王聞四天王，彼地夜叉、虛空夜叉及四大王并四天王向帝釋說。時帝釋王即乘白象堙羅槃那，向炎摩天歡喜心說具足如前。彼炎摩天聞帝釋說心生歡喜，以種種色天寶妙鬘、莊嚴之具、香莊嚴身，乘種種乘，可愛聲觸味色香等，種種可愛不可說樂，心大歡喜。

炎摩天眾向兜率天，四萬由旬七寶殿舍，勝妙光明種種宮室。*意分別城一萬由旬，名無漏樂。菩薩坊巷，<b>彌勒世尊住在彼處</b>*{:.red}，有諸菩薩五百人俱。彼炎摩天到世尊所心大歡喜，正天衣服在於一肩，右膝著地合掌禮已，合掌於額而作是言：*天今當知：**閻浮提中業地之處**{:.red}。依閻浮提某國某村某聚落中，某善男子如是種姓、如是名字，剃除鬚髮被服法衣，正信出家，**持戒修行，恭敬尊長**{:.red}，**獲得第四，求無漏善**{:.red}，**諦見受地**{:.red}，破壞魔眾，**堅牢善作正法橋梁**{:.red}，開顯白法，令彼魔分無有威力，天朋增長有大勢力。如我今者向天所說*。彌勒世尊如是聞已，向炎摩天如是說言：天朋有力魔分劣弱，正法朋長，煩惱縛緩魔軍戰動，我聞歡喜。
