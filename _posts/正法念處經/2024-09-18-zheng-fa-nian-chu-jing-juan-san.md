---
layout: post
title: 正法念處經卷第三
tags: [般若流支]
---

{:.author}
元魏婆羅門瞿曇般若流支譯

## 生死品第二

又修行者，內心思惟，隨順正法，觀察法行。云何比丘*次第捨漏*？**初捨不善法，次修行善法，正觀思惟，修心正住**{:.red}。

彼見聞知，或天眼見：彼比丘，*<b>初如是觀</b>：根塵相對，迭相因緣；一切世界，無始以來，生死輪轉*{:.red}。*<b>彼如是觀</b>：<b>此生因緣，境界大海，皆悉無我。唯有內心，境界因緣，世間流轉</b>*{:.red}。如是最初，*修遠離行，離憒閙處*{:.red}，樂*空閑處*、*阿蘭若處*、*山野林中*、*稻穰𧂐*等，*樹下露地、塚間處住；<b>則能繫縛，心之猨猴</b>*{:.red}。*以修習故，心則寂靜*{:.red}。不樂聚落、歌舞、戲笑，憒閙之處；亦不樂見，長幼婦女；*不樂多語*{:.red}。有二犍尼，皆壞梵行：一是*婬女*{:.red}、二*多言說*{:.red}。皆悉捨離。**既捨離已，心一寂靜。彼人之心，能如是住**{:.red}。

云何正觀？**初觀何法？**{:.red}*彼人初心，如是觀察：<b>十八意行，能起善根、起不善根、起無記根</b>*{:.red}。

何等十八？所謂比丘*正觀察<b>意</b>*{:.red}：**眼見色已**，若*喜意染，得不善報*{:.red}；若*起憂意、離染欲意，則得善報*{:.red}；若*起捨意，得無記報*{:.red}。又復如是，**耳聞聲已**，若*喜意染，得不善報*；若*起憂意、離染欲意，則得善報*；若*起捨意，得無記報*。又復如是，**鼻聞香已**，若*喜意染，得不善報*；若*起憂意、離染欲意，則得善報*；若*起捨意，得無記報*。又復如是，**舌知味已**，若*喜意染，得不善報*；若*起憂意、離染欲意，則得善報*；若*起捨意，得無記報*。又復如是，**身覺觸已**，若*喜意染，得不善報*；若*起憂意、離染欲意，則得善報*；若*起捨意，得無記報*。又復如是，**意知法已**，若*喜意染，得不善報*；若*起憂意、離染欲意，則得善報*；若*起捨意，得無記報*。以如是等，*十八意行，三報因緣，<b>世間生退</b>*{:.red}。

若彼比丘，如是觀察，十八意行，得上初地。彼地夜叉，見如是已，轉復歡喜，次第傳<dfn title="传布，传扬，传告。">聞</dfn>，虛空夜叉。彼地夜叉、虛空夜叉，彼二夜叉，向四大王，歡喜心說。彼四大王，向四天王，歡喜說言：*閻浮提中，某國某村，某聚落中，某善男子，如是種姓，如是名字。**剃除鬚髮，被服法衣，正信出家。既出家已，離憒閙處，在寂靜處，今復觀察，十八意行**，已證彼法*{:.red}。彼四大王，如是說已，四天王聞，轉復增上，歡喜心曰：魔分損減，正法朋長。彼四天王，如是復向，三十三天，帝釋天王，歡喜說言：閻浮提中，次第乃至，某善男子，某甲種姓，名字某甲。剃除鬚髮，被服法衣，正信出家，離憒閙處，乃至塚間。如法觀察，十八意行，已證彼法，**如法正住**{:.red}。彼四天王，向帝釋王，如是說已。彼憍尸迦，三十三天，帝釋王聞，心大歡喜。

又修行者，內心思惟，隨順正法，觀察法行。如是比丘，*已如法觀，十八意行，得初地已。後復更證，何者異地*{:.red}？彼見聞知，或天眼見：*彼復次第，觀察四家。四者所謂，慧家、諦家、捨家、出家*{:.red}。云何比丘，住於慧家？謂彼比丘，如是觀察：自身正法，*如是如實，分分善知。此身中有：地界、水界、火界、風界、空界、識界*{:.red}。

何者**地界**{:.red}？地界二種：一*內*、二*外*。何者為內？*身中所有，諸分名**內**，是內有覺*{:.red}。彼何者覺？與皮肉等，和合則覺。所謂髮毛、爪齒等根，堅澁所攝，入內名覺。彼復何者？所謂髮毛、爪齒、皮肉、筋脈、骨髓、脾腎、心肺、涕唾等處，生藏、熟藏、小腸、大腸、肚胃、頭腦。*如是身中，一切內分，堅澁有覺，名內地界*{:.red}。何者名為，外地界耶？*所有外地，堅澁不覺，名外地界*{:.red}。**若內地界、若外地界，彼一和合，此*界唯界***{:.red}。觀*此地界，無有作者、無有受者*{:.red}，*非無因緣，無常、無樂、無我、無淨*{:.red}。*比丘如是，觀察慧家，<b>則得解脫</b>*。*一切非我，亦無我所，亦無所我*{:.red}。*如是地界，**如實正知**，**如實見已**，**心得離欲***{:.red}。如是比丘，則於慧家，而得解脫。

何者**水界**{:.red}？水界二種：一*內*、二*外*。何者為內？*所有水數，皆水界相*{:.red}。所謂爛相、體中津潤、涕淚涎唾、腦血脂汁、凝脂髓膽、小便汗等。如是身中，有*內水數，覺分所攝，名內水界*{:.red}。何者名為，外水界耶？*諸外水數，濕潤所攝，所謂不覺，不覺所攝。以不覺故，名外水界*{:.red}。**若外水界、若內水界，彼一和合，此*界唯界***{:.red}。觀*此水界，一切非我，亦非我所，亦非所我*。*如是水界，**如實正知**，**如實見已**，心得離欲*{:.red}。如是比丘，住於慧家。

何者**火界**{:.red}？火界二種：一*內*、二*外*。何者為內？身內所有，種種分分，若火火攝，是內有覺。*所謂身煖而不燒燃，所謂能消*{:.red}。何者能消？謂噉飲食，得味正樂，迴轉消化。*如是身中，內及內分，若火火攝，是內有覺，名內火界*{:.red}。何者名為，外火界耶？所有一切，外火火數，若煖煖攝，不覺所攝。以不覺故，名外火界。**若內火界、若外火界，彼一和合，此*界唯界***{:.red}。觀*此火界，一切非我，亦非我所，亦非所我*。*如是火界，如實正知，如實見已，心得離欲*。如是*火界，非有作者、非有受者*{:.red}。

何者**風界**{:.red}？風界二種：一*內*、二*外*。何者為內？身中所有，若內內分，風數所攝，若輕輕動，覺分所攝。彼復何者？謂上行風、若下行風、若傍行風、若產等風，若如針刺、如刀所<ruby>斫<rt>zhuó</rt></ruby>，邪分別風、有旋轉風。*如是等風，有八十種，動如虫行*{:.red}。如是等風，如是八十，於八十處，分分行風。*如是身內，分分處處，風數所攝，輕動成熟，有覺所攝，名內風界*{:.red}。何者名為，外風界耶？所有外風，輕動數攝，和合無覺，名外風界。**若內風界、若外風界，彼一和合，此*界唯界***{:.red}。觀*此風界，一切非我，亦非我所，亦非所我*。如是*風界，無有作者、無有受者*{:.red}。如是如是，如實正知，如實見已，心得離欲。如是比丘，證於慧家。

何者名為**虛空界**{:.red}耶？虛空界者，亦有二種：一*內*、二*外*。何者為內？謂此身中，所有內分，內分虛空，虛空所攝，有覺知處，不普不遍。*色動轉處，飲食眾味，轉下消化，開張之處。又咽喉中、耳中、眼中、鼻中虛空，舌處虛空，口內等空，口中舌動行處虛空。此等名為，內虛空界*{:.red}。何者名為，外虛空界？所有虛空，覺處不攝，不一切滿、不一切遍。所謂樹枝、條葉間空，一切窟中諸所有空，山谷河㵎，如是等中所有虛空。若外孔穴，如是名為，外虛空界。**若內色中攝虛空界、若外色中攝虛空界，彼一和合，此*界唯界***{:.red}。觀此空界，一切非我，亦非我所，亦非所我。如是如是，觀虛空界，如實正知，如實見已，心得離欲。***如是觀*，已，則*不放逸***{:.r；d}。*此虛空界，一切**非我**，亦**非我所**，亦**非所我**；**無有作者、無有受者**。如是知已，心得離欲*{:.red}。

何者**識界**{:.red}？謂*十二入，**內外和合。眼識見物，意識了別**。如是耳、鼻、舌、身、意識*{:.red}。*如是**識界，意是根本，皆意識知***{:.red}。

爾時世尊，而說偈言：

*行法<b>意在前</b>*{:.red}，意有力速疾；\
*<b>先</b><b>意動轉</b>已*{:.red}，*則能說能行*{:.red}。\
*<b>抖擻</b>諸惡業*{:.red}，*則能<b>知退生</b>*{:.red}；\
**諦知**業果報，則*得**不死處***。\
*能<b>制</b>一切根*{:.red}，*<b>樂利益</b>眾生*{:.red}，\
*<b>諸根</b>調寂靜*{:.red}，*是<b>安隱</b>比丘*{:.red}。\
*乘駕六根輦*{:.red}，*能殺欲心怨*{:.red}；\
*<b>勇智</b>行蘭若*{:.red}，*能<b>到寂靜處</b>*{:.red}。\
阿蘭若知足，臥地心安隱；\
能抖擻惡法，如風散重雲。\
*身業口業<b>善</b>*{:.red}，*<b>喜樂行</b>善行*{:.red}；\
*<b>諦見</b>行恭敬*{:.red}，*能<b>破壞魔軍</b>*{:.red}。\
*<b>欲等</b>不能<b>縛</b>*{:.red}，心善而不貪，\
多有慈悲意，*<b>出道住</b>比丘*{:.red}。\
**境界是縛因**{:.red}，**若不愛色等**{:.red}，\
*彼至勝寂靜*{:.red}，*到不苦惱處*{:.red}。

又修行者，內心思惟，隨順正法，觀察法行。如是思惟：比丘觀察，十八意行，成就初地。*諦知六界，得第二地*{:.red}。復**念何法，得第三地**{:.red}？

彼見聞知，或天眼見：*<b>如實諦知，五受根故</b>，得第三地*{:.red}。**云何諦知，樂受欲生**？*彼<b>如實知</b>；如是次第，<b>知苦受生</b>、<b>知喜受生</b>、<b>知憂受生</b>、<b>知捨受生</b>。有樂皆知，<b>知觸因緣，而生樂受</b>。知樂受已，彼如實知：我知樂受*{:.red}。

若彼比丘，**知觸因緣，而生樂受。於樂受觸，不生貪樂**{:.red}。*知<b>樂受觸</b>，生樂受已，則樂受滅*{:.red}。彼樂受滅，則如實知：我樂受滅。彼如是念：我苦受生，因緣而生。彼*知苦受，如樂受生*{:.red}。彼如是知，如說樂受；觸緣生等，此苦受中。

如是廣說：云何比丘，**知於喜受**？*共觸因緣，生於喜受*{:.red}。云何比丘，**知於憂受**？*共觸因緣，生於憂受*{:.red}。若隨順觀，彼*喜受已，喜受則滅*{:.red}。*見其滅已，離喜受欲*。若我*喜受，初生則滅*{:.red}。見其滅已，**如實知受**{:.red}，心得離欲。如是憂受，如是廣說，捨亦如是。

彼如是知，得第三地。彼地夜叉，知已歡喜；次第上聞，虛空夜叉；虛空夜叉，聞四大王；彼四大王，聞四天王；彼四天王，向憍尸迦，帝釋王說：閻浮提中，某國某村，某聚落中，某善男子，如是種姓，如是名字。剃除鬚髮，被服法衣，正信出家，得第三地。*欲共魔戰，減損魔分，長正法朋*{:.red}。彼既聞已，轉復歡喜。彼憍尸迦，帝釋天王，即乘大象，其象名曰<ruby>堙<rt>yīn</rt></ruby>羅槃那，從大神通第一天眾，到炎摩天，歡喜說言：閻浮提中，次第乃至，某善男子，廣說乃至，得第三地。欲共魔戰，損減魔分，長正法朋。彼炎摩天，從帝釋王，如是聞已，轉復歡喜。

又修行者，內心思惟，隨順正法，觀察法行。云何比丘，得第三地，*次第更修，得第四地*{:.red}？彼見聞知，或天眼見：*比丘欲得第四地者，如是觀察：以觸因緣，我樂受生。若<b>彼樂因、樂因緣滅，寂靜失沒，則無樂受</b>。以觸因緣，我苦受生。如是<b>捨離苦觸、苦受、苦集、苦等諸苦因緣</b>*{:.red}。

*彼如是知，觸因緣受：**我受念念，共觸而生，因觸而生**。彼於<b>樂受</b>，心不生喜、不生喜樂、不讚彼受；亦<b>不多作</b>、<b>不生味著</b>。<span style="border-bottom: 1px solid;"><b>如是苦受，不能逼迮，不惱不亂</b>。如是<b>行捨</b>，憶念正知。如是三受，<b>自餘諸心，皆悉無染，一切捨離</b>。如是捨者，清淨鮮白</span>*{:.red}。

彼比丘如是心念：我今此捨，如是清淨，如是鮮白。我今云何，得虛空處？彼人如是悕望，欲得虛空處行。如彼處心，我云何得？我**已證捨，究竟堅固**{:.red}。我今*此捨，畢竟喜樂，常攝不離*{:.red}；我以此捨，取虛空處。又我*此捨，如是清淨，如是鮮白*{:.red}，用取識處、無所有處，用取非想非非想處。我*悕彼處，如是正行*{:.red}。彼人如是，*正行非想非非想處，作如是念：我今**此捨，依於彼處，如彼處法，令我得之**。我以此捨，憙樂彼處，用取彼處，正行非想非非想處*。

譬如世間，善巧金師，若其弟子，以生色金，置於火中，以筒吹之，以手執<ruby>鉗<rt>qián</rt></ruby>，並<ruby>㧌<rt>mào</rt></ruby>並吹，極令善調。*彼生色金，調柔真淨、光色明好，<b>隨所須用</b>*{:.red}。一切造作，皆可讚歎，一切方土，隨所至處，無說過者。*磨之無垢，不雜不<ruby>澁<rt>sè</rt></ruby>，第一柔軟，所作皆妙，光明淨勝，映蔽餘寶*{:.red}。然此巧師，若其弟子，知彼真金，善巧能治，知是真寶。如是知已，隨所憶念：欲作何等，令見之者，皆生歡喜？即以作鈴，若莊嚴身，若不見處、若眼見處；若作耳鐺，用莊嚴耳；若作瓔珞，用莊嚴咽；若以莊嚴，供養經論；若作指環，環有印文，用莊嚴指；若作金鬘、若作髻冠，以莊嚴髻。何處何處，用以莊嚴，彼彼如是，相應善成。

如是*有智、善戒*{:.red}比丘，生如是心：我今*此捨，如是清淨，如是鮮白，如是正行，取虛空處，我則相應。我依此捨，繫念彼處，憙樂彼處，用取彼處。我以此捨，行虛空處，如是識處、無所有處，如是非想非非想處*{:.red}。如是憶念：我今**此捨，云何得常，不動不壞、不念念滅？**{:.red}彼思惟已，次復*攀緣，四無色處*{:.red}。*<b>彼捨</b>非常，非是無常，非動不動，非常無常*{:.red}。*彼如是知：彼虛空處，如是識處、無所有處，如是非想非非想處，緣於彼處，非常無常*。則*於彼處，心<b>不憙樂</b>；<b>知不寂靜</b>，<b>無常動轉</b>*{:.red}。

彼復觀受：*知**受欲生**，知**受生已**，知**受欲滅**，知<b>受滅已</b>*{:.red}。*知眼觸生，如是次第，知耳觸生，知鼻觸生，知舌身意觸受之生*{:.red}。彼既如是，證知受已，復**於此受，更深觀察**：*眼觸生受，欲生、已生及此受住，我悉知之*{:.red}。知我受滅、欲滅、已滅。又復，知我耳觸生受、我眼觸受，已滅、已沒、已厭、已棄，更不復來。此受滅已，次第復觀，耳觸生受。*緣苦、緣樂、不苦不樂，耳觸生受*{:.red}。如是如是，隨順觀察。*如是<b>知已</b>，則<b>於耳受，不生喜樂</b>。<b>知彼受已，離欲解脫</b>*{:.red}。

耳觸生受，如是滅已。觀鼻生受，知鼻生受，鼻觸因緣。我*此<b>受</b>生，樂緣生樂，苦緣生苦，不苦不樂因緣故生不苦不樂*{:.red}。如是如是，隨順觀察，鼻觸生受。*如實正知，受則滅沒，知受滅沒*。彼既滅已，*知鼻緣，生苦<b>受</b>、樂<b>受</b>、不苦不樂<b>受</b>*{:.red}。我若*後時，鼻緣生<b>受</b>，如是觀察：亦如是生，生已復滅*{:.red}。

彼既滅已，觀舌生受。*後時生**受**，亦有三種*{:.red}，如前所說。次第乃至，*觀**意生受**，亦有三種*{:.red}。彼既*如是，<b>如實知受</b>，得第四地。<b>勤發精進，欲脫魔縛</b>*{:.red}。

彼地夜叉，知已歡喜；如是復向，虛空夜叉，歡喜心說；虛空夜叉，向四大王，亦如是說；彼四大王，向四天王，亦如是說；彼四天王，向帝釋王，亦如是說；彼帝釋王，向炎摩天，如是說言：閻浮提中，某國某村，某聚落中，某善男子，如是種姓，如是名字。剃除鬚髮，被服法衣，正信出家，*持戒精勤，如是次第，如實知受*{:.red}，得第四地。如我今者，向天所說，魔分損減，正法朋長。彼炎摩天，見帝釋王，乘彼白象，堙羅槃那。彼炎摩天，如是見已，心生歡喜，向帝釋王，如是說言：汝今帝釋！閻浮提人，隨順法行，能生愛念，是汝所應。

又修行者，內心思惟，隨順正法，觀察法行。云何彼比丘，*捨魔縛已，觀察捨受*{:.red}？彼見聞知，或天眼見：彼比丘，如是*<b>諦觀察</b>受：眼識因緣，生不善受。彼受欲起，第二善緣。不善受滅，善受得生。<b>彼記緣滅，記受則滅；無記受生</b>*{:.red}。如是次第，耳觸生受、鼻觸生受、舌觸生受、身觸生受、意觸生受。如是*知受，善法滿足，煩惱微薄*{:.red}。

彼如是修，復*<b>細觀</b>受*{:.red}。彼觀法受、法受共障，如*燈光明，日光能障*{:.red}。如是二受，障亦如是。*<b>善受既生，障不善受</b>，應如是知*{:.red}。譬如*燈明，第二燈明，不能相障*{:.red}。又*思量受*{:.red}：若以*何受，共何等受，畢竟相障？*{:.red}*彼見<b>善受，共不善受</b>，畢竟相障*{:.red}。

譬如燈明、星宿光明，二不相障。又彼比丘，思量觀察：*何受何受，何者何者，如是能壞？*{:.red}彼如是觀：*<b>無漏緣受</b>，壞<b>漏緣受</b>。譬如火光，能障雪光*{:.red}。又何者受，何者受勝？如是復起，如是觀察：*彼<b>不善受，障於善受，後時復起</b>。譬如晝日，覆月光明*{:.red}。彼月光明，於夜闇中，無能障覆。

又彼比丘，正*思量受*{:.red}：**多受和合，一受能障，勝彼多受**{:.red}。觀*彼<b>多受，是世間受</b>。彼<b>一受者，是出世間無漏心受</b>。此受為勝，能障漏受*{:.red}。譬如夜中，眾多星宿，一月光明，能障眾星。

又彼比丘，隨順觀察，彼微細受：*何者多受？謂眼耳鼻舌身所起，此是漏受*{:.red}。何者善發？彼觀*世間，有漏受多；復非無漏，世間無力*{:.red}。如夜闇中，星宿光明，於有月時，不能善照。又彼比丘，觀察彼受：我*此受者，幾許時住？彼觀<b>我受，生滅相住，譬如電光</b>*{:.red}。

又彼比丘，如是觀察：*此義云何？<b>眼受因緣，生鼻受不</b>？*{:.red}彼正觀察：*意根攀緣，其<b>受</b>則壞<b>一切根受</b>*{:.red}。譬如牛馬、駝驢、水牛，各各壞相，非一因緣。如是如是，*五根所起，無始以來，憙樂攀緣，<b>非一境界</b>*{:.red}。*壞相境界，境界根壞，譬如牛馬、駝驢、猪等*{:.red}。彼比丘*如是觀受，得微細智*{:.red}。彼比丘能*於彼智，樂修多作*{:.red}。觀樂受已，隨順觀受、隨順觀盡，如是憶念：我*此受者，眼耳鼻舌身意所起，生從何來，滅何所至？*{:.red}彼比丘*隨順觀察，見受盡滅，思惟道理*。如是觀已，則*知眼受，生無處來，滅無所至*{:.red}。我此*眼受，本無今有，已有還無*{:.red}。我此眼者，無有來處，如海中水。滅無所至，如河下行，到於大海。我此*眼受，<b>本無</b>今有，<b>已有還無</b>，<b>因緣而生</b>。耳鼻舌身意受，皆爾*{:.red}。

譬如陶師，若其弟子，*因輪泥團、人功勢力，緣水、緣杖而生於瓶*{:.red}。*如是瓶者，非有處來，滅無所至。而此瓶者，因緣而生*{:.red}。如是如是，因*眼緣色、緣明、緣空、緣於憶念，而生眼受*{:.red}。所謂苦、樂、不苦不樂。猶如彼瓶，若好因緣，則生好瓶。若惡因緣，則生惡瓶。如是如是，若*緣善緣，生善眼受*{:.red}。耳鼻舌身意等，皆爾。若**合善受，次第順行，則到涅槃**{:.red}。若**不善因緣，不善眼受生，緣欲瞋癡**{:.red}。於生死中，墮於地獄、畜生、餓鬼，惡道境界。

彼比丘，一切所有，善行善果，隨順縛思。觀察*彼受，無所依止，非有作者、非有因起、非無因起，亦非聚集、非常、非色、非不念念*{:.red}，非顛倒法。比丘*如是，**見此受陰**，則**滅有愛**，共憙樂生。垢惡之愛，一切生死，皆**見無常**。則**於出道**，樂修多作*{:.red}。

彼比丘，*如是修已，一切<b>結斷</b>，遠<b>離諸使</b>*{:.red}。*何者為**結**？所謂愛結、障礙結、無明結、見結、生結、慢結*{:.red}。斷此諸結。*何者為**使**？謂欲染使，及有染使、見使、障礙使、慢使、無明使，思量結、疑結、妬結、嫉結、疑使*{:.red}。以此因緣，三有流轉，行於三地，輪轉三惡，三時隨行。於三品中，隨三受熏；隨三生轉，生死因緣。

又修行者，內心思惟，隨順正法，觀察法行。云何彼比丘，覺知如是*眼之因緣*{:.red}？彼如是觀：*眼者何因、何緣而生*{:.red}？彼見聞知，或天眼見：*業為眼因，眼因業生，如是轉行*{:.red}。*譬如世間，尼居陀子，從子出生尼居陀樹。樹復生子，因緣繫縛*。如是如是，知因業生，業復轉生。若生，則有老死、憂悲、啼哭、苦惱。*如是<b>業因，愛<dfn title="网，缠绕。"><ruby>羂<rt>juàn</rt></ruby></dfn>所縛</b>，一切愚癡凡夫之人，生死海中，如是輪轉*{:.red}。*以此因緣，一切愛想，若不作業；以**無業故，則無有愛**{:.red}；以**無愛故，則無有受**{:.red}*。彼因緣者，譬如炷爐，油火因緣，則有燈焰，念念出生。比丘如是，觀察受因：*<b>諦觀</b>業因、業法、業力，<b>生</b>一切<b>受</b>*{:.red}。<span class="red">*爐*者*喻身*，*油*者*喻根*，*炷*者*喻受*，*欲瞋癡火念念生焰*喻*念念智*。*明*喻*智慧*</span>。

彼修行者，如是*見知，一切三界，皆有此受*{:.red}。譬如金師，若其弟子，得好真金，則能造成，妙莊嚴具。如是如是，*彼巧作師，喻修行者；彼真金者，喻善攀緣。若善攀緣，則有善業，得涅槃道*{:.red}；不善攀緣，得不善業。

爾時世尊，而說偈言：

*<b>諦知</b>因與緣*{:.red}，*<b>決定</b>微細義*{:.red}，\
*喜樂<b>解脫流</b>，<b>愛</b>所<b>不能使</b>*{:.red}。\
眾生隨業流，一切業中生，\
業果繫縛已，有中隘處行。\
若*離不善業*{:.red}，*常<b>憙樂</b>善業*{:.red}，\
如是修行者，如無垢月光。\
彼能燒惡業，如火焚乾草，\
三界之光明，解脫諸惡法。\
*若人<b>悕解脫</b>*{:.red}，*<b>心</b>不樂<b>生死</b>*{:.red}，\
*生死<b>不能縛</b>*{:.red}，如鳥飛虛空。\
*諦知<b>受所從</b>*{:.red}，*善知<b>受果報</b>*{:.red}，\
則得於解脫。彼*<b>諦知</b>三界*{:.red}，\
*<b>苦樂</b>不能<b>動</b>*{:.red}，*善惡<b>不經心</b>*{:.red}，\
*見世間如焰*{:.red}。彼修者普愛，\
*<b>意</b>常<b>不錯謬</b>*{:.red}，*<b>恒樂</b>於<b>法行</b>*{:.red}；\
*心<b>樂比丘法</b>*{:.red}，如是名比丘。\
不樂數見親，樂見於善人，\
出家離舍垢，如是名比丘。\
*<b>寂靜</b>於<b>諸根</b>*{:.red}，*<b>不貪</b>著<b>境界</b>*{:.red}，\
行視一尋地，如是名比丘。\
*不行他罵家*{:.red}，*一向不販賣*{:.red}，\
*不樂四出巷*{:.red}，如是名比丘。\
*不樂觀歌舞*{:.red}，*不樂<dfn title="丰，众多。">饒</dfn>人處*{:.red}，\
樂住於塚間，如是名比丘。\
*唯取當日食*{:.red}，*不取明日食*{:.red}，\
*食二分便罷*{:.red}，如是名比丘。\
*捨離妙好服*{:.red}，*憙樂塵土衣*{:.red}，\
*食行俱相應*{:.red}，如是名比丘。\
若*不作世業*{:.red}，*不望世業果*{:.red}，\
*不<b>苦求</b>所須*{:.red}，如是名比丘。\
*解脫於<b>欲瞋</b>*{:.red}，*捨離癡心泥*{:.red}，\
*<b>惡法</b>不能<b>污</b>*{:.red}，如是名比丘。\
*已<b>過一切結</b>*{:.red}，*<b>捨離</b>一切<b>使</b>*{:.red}，\
*<b>解脫</b>一切<b>縛</b>*{:.red}，如是名比丘。\
*遊<b>八分聖道</b>*{:.red}，*<b>趣向</b>涅槃城*{:.red}，\
*離<b>惡意煩惱</b>*{:.red}，如是名比丘。\
*<b>堅意</b>寂靜<b>根</b>*{:.red}，*捨離<b>欲淤泥</b>*{:.red}，\
*常<b>一意</b>正住*{:.red}，如是名比丘。\
若已得地智，*<b>寂靜心</b>諦見*{:.red}，\
知諸地善惡，如是名比丘。\
*漏法無漏法*，*皆因緣而生*，\
*一切種種知*，如是名比丘。\
*正直修梵行*{:.red}，*寂靜離懈怠*{:.red}，\
早起淨恭敬，如是名比丘。\
*樂修於定慧*{:.red}，*復樂於四禪*{:.red}，\
亦樂阿蘭若，如是名比丘。\
*如鳥飛虛空*{:.red}，*影則常相隨*{:.red}，\
*若<b>意</b>順<b>正法</b>*{:.red}，如是名比丘。\
*能殺諸煩惱*{:.red}，*平等善意觀*{:.red}，\
善知出入息，如是名比丘。\
*若能次第知*，*諦見所修法*，\
*善知<b>道</b>非道*，如是名比丘。\
*得樂心不喜*{:.red}，*遇苦則不憂*{:.red}，\
*憂喜心平等*{:.red}，如是名比丘。\
若*諦知老死*{:.red}，天修羅禮敬，\
*知眾生善惡*{:.red}，如是名比丘。\
*衣鉢常知足*{:.red}，*不聚積財寶*{:.red}，\
*少欲而梵行*{:.red}，如是名比丘。\
*一食而離垢*{:.red}，*<b>不貪</b>著<b>諸味</b>*{:.red}，\
*能<b>捨</b>於利養*{:.red}，如是名比丘。\
*<b>行</b>捨心悲心*{:.red}，*捨離<b>妬嫉惡</b>*{:.red}，\
*已<b>燒</b>一切<b>過</b>*{:.red}，如是名比丘。

彼比丘內心思惟，隨順正法，如是觀受。既觀受已，得微細智。更深觀察：眼觸生受，攀緣順行，如是觀眼，第二攀緣，相與共滅，我眼觸受，攀緣已滅。聲共攀緣，我生愛受、若不愛受生，心莫共滅。彼比丘以不愁繩，繫縛彼心，在攀緣柱；彼受滅已，彼聲攀緣，共耳受滅。

鼻緣於香，而生鼻受，彼比丘復觀鼻受，如是思惟：*我鼻共香，而生鼻受。<b>若善不善，若記無記，我此鼻受，心莫共滅</b>*{:.red}。*彼比丘若觀心壞，如是攀緣，數數習行，修取調心，善法熏心，無漏善法，爾時不動*{:.red}。

*舌攀緣味，此之攀緣，若善不善、若記無記。彼比丘證攀緣已，次觀察受，若苦若樂、不苦不樂。如是觀已，<span class="red"><b>思惟憶念：我此心者，為壞不壞？又復觀察，彼味攀緣，所生之受，能破壞心</b>。如是觀已，以不愁繩，繫縛彼心，在攀緣柱，如行修取，心若如是，舌受味愛，所不能劫</span>*。

又彼比丘，*觀彼身觸：如是**身觸，共彼觸受，縛攀緣柱**，若善不善、若記無記*{:.red}。**觀彼觸受：若心動壞**{:.red}，復*以縛於，攀緣柱已，而調伏之，不復破壞*{:.red}。

又彼比丘，次*觀察意：**意縛法受**{:.red}，若善不善、若記無記，見受意壞*。彼比丘*以不愁繩，繫縛彼心，在攀緣柱，而調伏之，則不破壞*{:.red}。

彼比丘*觀，六境界身入受已，<b>諦知五受，得不盡處</b>*{:.red}。彼*以智燈，觀眼觸受，覺何者受*？彼*觀<b>意識，緣生此受，意縛心取。一切世間，愚癡凡夫，以分別火，而自燒燃。此無受者，唯行聚生、唯行聚滅，因緣所縛</b>*{:.red}。*<b>眼觸生受，隨順觀已，隨順而行，彼不能取，心不動轉</b>，不死不亂*。

又彼比丘，觀察耳受。何者耳受？誰覺此受？彼*見<b>意識，隨順繫縛；如此耳受，意共繫縛，依止彼意</b>。此無作者，亦無受者，因緣而生*{:.red}。*如是耳受，非有作者、非有受者，<b>唯有行聚，因緣勢力，若生若滅</b>*。

又彼比丘，觀察鼻受，誰覺此受？彼*觀察受：<b>意識共縛，攀緣彼意，依止彼意，因彼因緣，隨順而生</b>。唯有行聚，非有作者、非有受者，相續轉縛*{:.red}。*觀鼻受已，<b>離於受者</b>*。

又彼比丘，次觀舌受，誰覺舌受？觀察*此受：意識繫縛，如是<b>舌受，依止彼意，彼縛攀緣，彼因緣生</b>。非有作者、非有受者，<b>更無別物。唯有行聚，因緣力生</b>*{:.red}。

又彼比丘，觀身觸受，誰覺此受？此何誰受？如是觀察：*意識繫縛，如此身受，非有作者、非有受者。更無別物，唯有行聚，因緣力轉*{:.red}。

又彼比丘，觀察意受，誰覺意受？*觀察意受：<b>意緣於法，而生意識，三和合觸，觸共受生</b>。譬如種種，無量香物，眾多和合，則生善香。此善香生，非是一因。此亦如是，<b>因緣和合，生一切受</b>，非有作者、非有受者*{:.red}。譬*<b>如莖葉，<dfn title="花蕊、芒穗；枝叶和根末似须者。"><ruby>鬚<rt>xū</rt></ruby></dfn><dfn title="香气盛貌。"><ruby>馞<rt>bó</rt></ruby></dfn>等緣，蓮華名生，彼非一因</b>*。如是*依眼，緣色、緣空、緣念、緣明，生眼觸受，依眼而生。如是受者，不從一生，非一物生、非一合生、非一相生、非聚集生、非應化生*。

*彼比丘如是如是，諦求此受，如是如是，生白淨法*{:.red}。如甘蔗汁，器中火煎，彼初離垢，名頗尼多。次第二煎，則漸微重，名曰巨<ruby>呂<rt>lǚ</rt></ruby>。更第三煎，其色則白，名白石蜜。*此甘蔗汁，如是如是，煎復更煎，離垢漸重，乃至色白*。*比丘如是，<b>緣器智火，以煎相續，心甘蔗汁</b>，初始禪觀，如頗尼多。次復第二，則如巨呂。次復第三，如白石蜜。<b>如是比丘，心相續法，以智火煎，則成無漏，鮮白之法。離垢不雜，出世法生，出於生死，鮮白離垢，猶如洗衣</b>*{:.red}。

又彼比丘，更*以異法，微細觀受：<b>眼觸生受，有麁有細</b>，垢重不輕，<b>與癡相隨</b>。某眾生受、彼某甲受，<b>勝故能壞，餘殘少在，彼不依止</b>*{:.red}。如是耳受、鼻受、舌受、身受、意受，彼比丘如是修已，受觀成就，魔軍欲壞。

彼地夜叉，轉復歡喜，如是上聞，虛空夜叉。彼地夜叉、虛空夜叉，聞四大王。彼地夜叉、虛空夜叉、彼四大王，聞四天王。彼地夜叉、虛空夜叉，及四大王，并四天王，向帝釋說。時帝釋王，即乘白象，堙羅槃那，向炎摩天，歡喜心說，具足如前。彼炎摩天，聞帝釋說，心生歡喜，以種種色，天寶妙鬘，莊嚴之具，香莊嚴身，乘種種乘，可愛聲觸味色香等，種種可愛不可說樂，心大歡喜。

炎摩天眾，向兜率天，四萬由旬，七寶殿舍，勝妙光明，種種宮室。*意分別城，一萬由旬，名無漏樂，菩薩坊巷，<b>彌勒世尊，住在彼處</b>*{:.red}，有諸菩薩，五百人俱。彼炎摩天，到世尊所，心大歡喜，正天衣服，在於一肩，右膝著地，合掌禮已，合掌於額，而作是言：*天今當知：**閻浮提中，業地之處**{:.red}。依閻浮提，某國某村，某聚落中，某善男子，如是種姓，如是名字。剃除鬚髮，被服法衣，正信出家，**持戒修行，恭敬尊長**{:.red}，**獲得第四，求無漏善**{:.red}，**諦見受地**{:.red}，破壞魔眾，**堅牢善作，正法橋梁**{:.red}，開顯白法，令彼魔分，無有威力，天朋增長，有大勢力。如我今者，向天所說*。彌勒世尊，如是聞已，向炎摩天，如是說言：天朋有力，魔分劣弱，正法朋長，煩惱縛緩，魔軍戰動，我聞歡喜。
