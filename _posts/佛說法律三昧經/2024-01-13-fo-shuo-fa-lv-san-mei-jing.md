---
title: 佛說法律三昧經
tags: [支謙]
published: false
---

{:.author}
吳月支國居士支謙奉 詔譯

聞如是。

一時，佛遊於*摩竭提國*，與大比丘眾俱，及諸菩薩、四部弟子、天人、龍神一切大會。

佛告眾會：有*法律三昧*，*菩薩學者，當<b>以和順<i>調</i>其情性</b>，<b>深入微妙不得輕慢</b>*。

所以者何？*未深入者<b>不識三學功德<i>厚薄</i></b>，或<b>以放恣失其<i>本意</i></b>*{:.red}。當知是輩有十二事，自墮大罪終不可悔。

何謂十二？*有人<b>學道不得<i>明</i>師</b>，<b>見聞未<i>廣</i>而自貢高</b>，欲求<dfn title="犹名誉、名声。">名字</dfn>，謗菩薩法以為不<dfn title="要诀。">要</dfn>，<b>妄造<dfn title="虚夸。"><ruby>譁<rt>huá</rt></ruby></dfn>說</b>言我師說，既<b>已自墮</b>復<b>墮他人</b>*{:.red}。此如獼猴毒羹之喻，但欲害彼不知還自殺。是*一自燒*。

*有人學菩薩法藏<b>得聞深經</b>，<b>未曾問師不知<i>義</i>趣，自<i>用</i>隨<i>意</i></b>，及以<b>輕慢成就菩薩</b>*{:.red}。是*二自燒*。

*有人<b>已學深經</b>，中道更墮弟子學者，毀笑大道以為<dfn title="犹迂阔。不切合实际。">迂遠</dfn>*{:.red}。是*三自燒*。

*有人<b>學不深入</b>，但欲依道全保其命，<b>不解道理</b>，<b>專行謗<dfn title="讥讽。">訕</dfn>深經大法</b>*{:.red}。是*四自燒*。

*有人<b>雖學無有<i>至意</i></b>，但欲<b>容身虛飾自可</b>，得經好語與非其人，令到見者諂意啤<ruby>呲<rt>cī</rt></ruby>以為不然，聚<dfn title="惊惧不安貌。恭敬貌。"><ruby>踧<rt>cù</rt></ruby></dfn>偽<dfn title="指身体。">骸</dfn>，造謗長短欲望其譽*{:.red}。是為*五自燒*。

*有人<b>頑闇嫉妬賢能</b>，<b>常懷毒心</b>向講法者，<b>不惟道德</b>但<i>貪</i>利養*{:.red}。是*六自燒*。

*有<b>始入學從<i>明</i>師得<i>決</i></b>，<b>不念恩德</b><dfn title="反对。">反</dfn>有<b>人工</b>言我<b>自知</b>。既不自解，亦不肯<b>復從師問經</b>，此無反復罪不輕矣*{:.red}。是*七自燒*。

*若<b>已發菩薩意</b>，欲學佛經道，<b>隨師不久禮節未<dfn title="法度，界限。多指礼义道德规范。">閑</dfn></b>，<b>聲聞師說有<i>權</i><i>方</i><i>便</i>，未<i>達</i>其<i>趣</i><i>妄</i><i>飾</i><i>虛</i><i>辭</i><i>非</i><i>法</i><i>解</i><i>之</i></b>。<b>復以<i>微</i><i>意</i><i>瞻</i>師所行，<b><i>自</i><i>用</i>為<i>是</i></b>，<b>遂<i>失</i><i>權</i><i>慧</i>入魔羅網</b></b>*{:.red}。是*八自燒*。

*學有<ruby>畔<rt>pàn</rt></ruby>棄*。*何謂畔棄？謂<b>從明師得解權慧</b>，<b>見深入者不數請問，中道懈怠</b>。更<b>懷毒心念師所短</b>，已墮非法不自覺知，<b>違道失智</b>*{:.red}。謂之畔棄。是*九自燒*。

*有人<b><i>以</i>曉微妙權慧而更不敬，<i>廢</i><i>經</i><i>輕</i><i>罪</i>為<dfn title="枝叶，犹相似。">枝掖</dfn>說</b>。於屏處言：師無所知。我已從學，其說皆非。自今不當復與從事。令無知者信用其言，斯已自飲毒復飲他人毒*。是*十自燒*。

*有人學道<b>從明師得深經</b>，有<b>信菩薩至心行者</b>，欲從求學斷絕不與呼為不賢。有但聲聞<b>未曾見經<i>信</i><i>戒</i>未立</b>，此人索經為反與之。便<b class="red"><i>以</i><i>俗</i><i>語</i>比方解之，轉相教誑，<mark>令真道薄淡</mark></b>，自取大罪復誤他人*。是*十一自燒*。

*有人<b>雖學無有至信</b>，<b>不識真偽不畏于罪</b>，曲媚豪強不解道者，<b>隨毀佛法<ruby>誹<rt>fěi</rt></ruby>比丘僧</b>*{:.red}。此輩既自墮八難，復增成人罪。是*十二自燒*。

犯此罪者不可悔除，從三惡道出則有所望，如是*十二輩*難可度脫。

佛告阿難：*吾故說是<b>法律三昧</b>。汝為人說，<b>當<i>令</i><i>了</i><i>諦</i><i>護</i>其<i>意</i><i>行</i></b>，莫作小福如毫釐者，而犯大罪如須彌也。長失三寶，却就惡道無窮竟者。但坐貪愛須臾之可，而致劇痛斯難言也*。

佛說是時莫不感愧，學者悉入第六道地。

眾會皆起同聲讚言：*佛為吾等及後學者，開現大明令得慧眼*。俱前稽首願以頂受。

佛言：且聽。<span class="red">乃往久遠時有菩薩名*有道志*，與十四萬人俱從*違羅提佛*發*菩薩意*。其輩中有一人最高才名*賢行*，時*有道志*事以為師追隨累劫，*<b>不失其意堅行精進，後成作佛</b>*字*世頭胞*，而*有道志*遂從*受決*。*<b>餘人悉退墮弟子行，于今在五道尚未得出</b>*</span>。

阿難問言：其時輩人從見佛後，頗復得深經不？

佛言：*<b>皆得。但<i>不</i><i>力</i><i>學</i>，不問中慧<i>不</i><i>敬</i><i>承</i><i>師</i>，輕人法者</b>*{:.red}。

阿難復問：已發大意何以墮落？

佛言：用四事故：一者、*學本<b>不知善權方便</b>，輕慢師友，<mark><b>無有一心其意數轉</b></mark>*{:.red}。二者、*<mark><b>學不精進無有道力</b></mark>，但貪名譽望人敬待*{:.red}。三者、*學所事師<mark><b>不念勤苦當得成就</b></mark>，虛飾貢高<mark><b>無有至心</b></mark>*{:.red}。四者、*好學外道習邪見人，反持異術比佛深經，言道同等*{:.red}。*<b>時十四萬人皆用是意故，後世轉退去大道遠</b>*。獨*有道志*志大心強，追事*賢行*至其得佛，果從受決。

當說是時，天人百一十萬皆發菩薩意。

賢者阿難言：如佛所說學當恭敬，反以自恣失大道本，可不慎哉！*自今<b>新學欲入法者，<dfn title="竟、乃。">寧</dfn>能別善惡、不失善師友至竟者耶？</b>*{:.red}

佛言：有。但少耳，*多<b>隨本意不可化</b>者*。

阿難又問：*凡人相說惡，寧自知惡不*？

佛言：天下愚人但見人惡不自知惡，但自見善不見人善，稱己智者皆非智也。*<b>自處明者</b>其<dfn title="知道，了解。">悉</dfn><dfn title="深厚，极。">甚</dfn>矣*{:.red}。*言我知經亦以惑也。<b>云知大法而不事師，不可信矣</b>*。*佛智廣大不可測度，見聞少少自以為足，用自貢高豈智者哉。<b>唯有至學深入之士、近善師者，乃為明智</b>。愚者<b>安知世有明智人</b>，乃別有賢愚耳*{:.red}。夫愚癡者但見人貢高，不自知貢高。*<b>其自見過者，可與說善事；自見善者，不可與語議</b>*。何則？*皆自是故。<b>能解難者，可與論道；不者，但增其憍慢</b>。自可者，不可為說忍辱之事，會不能受。<b>解道意謙虛者，可與共講深經之要；不者，皆縛</b>。<b>知微妙深入者，可與共說無端緒事；不者，猶疑</b>。<mark><b>言我知菩薩法，發言有貪著</b></mark>。<b>言我所入淨，不自知污濁</b>。<mark><b>適始欲與，便言已了能覺魔事，不知皆在魔羅網中</b></mark>*{:.red}；如蠶作繭還自纏裹。*<mark><b>欲悉覺知、分別內外深淺意</b>者，當問<b>久學成就菩薩</b>。近善師者，乃可了了覺魔事耳</mark>*{:.red}。

佛言：*<b>學不可不諦，行不可不護</b>。忘其本意墮非法者，皆坐<b>自用隨邪心</b>故*{:.red}。諸不可行不當行，輕犯大過墮惡道者，皆以*<b>專愚不承法令</b>*，*<b>為魔所中</b>*致罪不細。

於是賢者舍利弗白佛言：*新發意者<b>實宜自護，坐小可意而失大者，斯不少矣</b>！*{:.red}昔我前世有是意故，失大得小，雖欲悔之無復及也。

佛言：*<mark><b>本心不解，皆有是耳</b></mark>*{:.red}。

舍利弗問佛：*何謂人<i>本</i>、五陰<i>本</i>、六入<i>本</i>、十二緣起<i>本</i>，及九十六種道<i>本</i>所入？何謂四諦<i>本</i>、弟子<i>本</i>、各佛<i>本</i>、如來<i>本</i>？知之云何？<b>曾聞佛言不解本無，故墮小道；願為新學分別說之</b>*。

佛言：善哉。所問甚快，多所開發，欲聞者聽。於時會中，皆曰受教。

佛言：*<b>人本</b>者，<b>無從出</b>、無所受、<b>無作者</b>、<b>無有主</b>、無色、無識、不生、不滅*{:.red}。如是知本，失是離本。

*<b>五陰本</b>者，<mark><b>無有住處，隨所著即為陰</b>。成敗如幻，一切無強</mark>。知如是者，計無有陰*{:.red}。

*<b>六入本</b>者<b>猶如空野</b>，<mark><b>以<i>所</i><i>更樂</i>謂之為<i>入</i></b>。<b>其入虛空</b><b>無積聚處</b></mark>，知<b><i>本</i><i>淨</i></b>者<b>計無所入</b>*{:.red}。

*<b>十二緣起本</b>無<dfn title="渊源。">端緒</dfn>，<b>來無所從去無所至</b>，癡不可見。所緣無際，至於老死<b>如夢非真</b>。如<b>不起法<i>忍</i>是知本也</b>*。

*<b>九十六種道本</b>，所入<b>皆從貪欲</b>。六十二見<b>捨內取外</b>。何謂捨內取外？身為化種虛而非真，求有萬端貪不能捨。欲保安存，久而要壞，生死不絕*。

*<b>四諦本者</b>亦無根莖，<mark><b>苦習盡道皆<i>由</i><i>觀</i><i>解</i></b></mark>，見空淨者為知諦本*{:.red}。

*<mark><b>弟子本</b>者，<b>初觀世有不解本無</b>，厭生死苦，<b>攝意觀法</b>斷却五陰</mark>。<b><i>守</i><i>空</i><i>行</i><i>淨</i>、<i>想</i><i>滅</i><i>漏</i><i>盡</i>便得解脫，是為羅漢本</b>*{:.red}。

*所入<b><dfn title="辟支佛。">各佛</dfn>本</b>者，學作功德不曉成時，聞知有佛欲得尊號，<b>無有大悲不曉善權</b>，呼身為有持想視佛，<b>樂淨守道不親善友</b>，雖積功德如江河沙猶無益於，<b>不入權慧不修利及相好半行不具</b>，<b>以覺因緣</b>便得成<dfn title="辟支佛。">佛</dfn>*。是為各佛本。

*所入<b>如來本</b>者，從發意來見身皆空、諸法清淨。<b>曉眾生本惠德所入，陰入種持一切本無</b>；<mark>曉<b>諸功德成時所入</b>，如本立、如有智，不起不滅無往無來，不在泥洹不離本無，如虛空等不可動移</mark>。是為如來本所入*{:.red}。

舍利弗言：佛意實妙，非眾羅漢、各佛所知。我輩初學皆從縛著，*<b>志微學淺承佛得度，<i>心</i><i>根</i><i>已</i><i>滅</i>，雖聞大道無復學意</b>*。譬如野夫聞天子事，暫快其耳終不能效。*雖<b>人久處三惡道者，出學大道可成作佛</b>；如我羅漢無復心矣*{:.red}。為菩薩者誠快無量，*<b>已發大意深入廣博，但當<i>精</i><i>進</i><i>諦</i><i>護</i><i>行</i>耳</b>*{:.red}。

於是有菩薩名*勇聲*，白佛言：*大道甚妙！<b>非是世間才明所知，唯深入者乃達其微</b>。恐後三學：新發意菩薩及為弟子、各佛行者，<dfn title="昏暗模糊。">曚</dfn>冥未寤<b>不別深淺，見聞少小自以為明</b>，諍訟取勝更以相惑*{:.red}。唯佛加哀，為*<b>決大疑</b>*。*其諸學者皆俱行禪，得道各異。何用別知，弟子、各佛、菩薩大乘及諸外學、五通仙人禪意云何？*

佛言：善哉，善哉。大士欲護一切乃以此問。雖俱行禪意趣不同；*弟子學者，聞有四禪，<b>要約直心可疾得道</b>。<b>不及知餘深妙大法</b>，畏苦厭身，<b>一心思惟取欲自度</b>，不念眾生但<b>守行滅</b>*{:.red}。何如為滅？*所施福德，持戒精進，欲望泥洹*。*不知<b>佛大慈泥洹所出入</b>*。言：泥洹一到，通四禪、得三活、生死斷、已度世。是為*羅漢所入禪*。

*各佛學者，從發意來<b>不事善友</b>，<b>言世間有其行常著</b>*。何如為著？所作功德望欲得佛，言禪道如不用餘行，亦不知佛禪意。所向如來禪者，無意、無想、無見、無得。*不熟曉了那中繫意，守淨無為，不曉權慧法意以成得禪，見空因緣解便得道。明過羅漢而不及佛。無十種力、四無所畏，及十八不絕法*。是為*各佛所入禪*。

*菩薩禪者，<b>從發意來<i>不</i><i>離</i><i>明</i><i>師</i>，<i>學</i><i>廣</i><i>智</i><i>深</i>曉了禪本</b>。<mark><b>何謂曉了本？心法本無道亦無本，無著、無縛、無解、無行、無出、無入、無捨、無取。現大智慧善權之行，不斷德本及大悲意。修相好、嚴佛國，具十力、四無所畏及十八不絕法。一切見、一切知、無所不覺，故號曰佛</b></mark>*{:.red}。

佛用*世間<i>多貪</i>、<i>亂意</i>*故，於樹下閉目而坐為現禪法。*欲<b>令解者</b><mark><b><i>以</i><i>道</i><i>縛</i><i>意</i></b></mark>，亦隨所樂各得其所*{:.red}。是為如來本所入禪。

外諸小學、五通禪者，*學<dfn title="欲、想要。">貴</dfn>無為不解至要，避世安已持想守一，<dfn title="闭上眼睛。">瞑目</dfn><dfn title="肢体轻举貌。">縱體</dfn>，內觀歷藏存神道氣，養性求<ruby>昇<rt>shēng</rt></ruby>惡消福盛，思致五通壽命久長，名曰仙人。行極於此，不知<ruby>泥<rt>niè</rt></ruby>洹，其後福盡生死不絕*。是為外道五通禪定。

佛言：*如弟子、各佛雖得泥洹，為<b>不知本</b>。所以者何？其學本<b>謂世有道無</b>，<b>故壞五陰而取滅度</b>*。*唯如來為知泥洹本。所以者何？<b>知俗與道諸法本空，如本無住不起不滅，是為泥洹</b>。佛意如是故曰如來，弟子、各佛名為滅盡*{:.red}。*菩薩<b>當解深妙大法明諦受學，雖離明師心當清淨，不可放逸</b>*。

於是*勇聲*叉手白佛言：得值佛者為難有也，大聖大慈所度無極，今蒙佛恩無所復疑。*其欲學者<b>當受佛教</b>，<b>莫為不賢之行使魔得其便</b>。如佛所言終無有異，<b>天魔官屬莫能壞是清淨行者</b>*{:.red}。言已，即前稽首佛足。

是時諸天及人，有二百一十萬，皆願樂立於*<b>無所從生<i>法</i><i>忍</i></b>*。

賢者阿難白佛言：此法律為何等義？

佛言：是*為剖決道意；釋人根本慧德所入；分別弟子、各佛、菩薩學意所行；知諦、知不諦大要。名曰法律三昧*。

佛言：阿難。*其有信解是經法者，<b>皆於十方佛所聞善權已</b>*{:.red}。

佛說經訖，諸來會者皆歡喜，各前為佛作禮而去。