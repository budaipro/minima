---
title: 佛說漏分布經
subtitle: 出中阿含令劫意
tags: [安世高]
---

{:.author}
後漢三藏安世高譯

聞如是。

一時，佛在拘留國行治處名為法。時拘留國人會在，時佛告諸比丘，比丘應唯然，比丘從佛聞，佛便告如是：比丘聽。當為說法；上起亦利、中起亦利、遍竟亦利，有利有方便，具足現意行。當為聽真諦受，為念聽說。比丘應唯如是，比丘便從佛聞，便說是：比丘當<b>知漏</b>，亦當知漏從本有，亦當知從漏受殃，亦當知漏分布，亦當知漏盡，亦當知受何行令漏畢。比丘當<b>知痛</b>，亦當知痛從本有，亦當知從痛受殃，亦當知痛分布，亦當知痛盡，亦當知受何行令痛畢。比丘當<b>知思想</b>，亦當知思想從本有，亦當知從思想受殃，亦當知思想分布，亦當知思想盡，亦當知受何行令思想畢。比丘當<b>知愛欲</b>，亦當知愛欲從本有，亦當知從愛欲受殃，亦當知愛欲分布，亦當知愛欲盡，亦當知受何行令愛欲畢。比丘當<b>知行</b>，亦當知行從本有，亦當知從行受殃，亦當知行分布，亦當知行盡，亦當知受何行令行畢。比丘當<b>知苦</b>，亦當知苦從本有，亦當知從苦受殃，亦當知苦分布，亦當知苦盡，亦當知受何行令苦畢。

比丘當知漏，亦當知漏從本有，亦當知從漏受殃，亦當知漏分布，亦當知漏盡，亦當知受何行令漏畢。何等為當知漏？<b class="red">謂有三漏：一為<i>欲漏</i>，二為<i>有漏</i>，三為<i>癡漏</i>。如是為知漏</b>。何等為當知漏從本有？<b class="red">謂癡為漏本，從是本有；如是為知漏從本有</b>。何等為當知從漏受殃？<b class="red">謂從癡行漏，所行如從，殃亦如行受，或墮好處或墮惡處；如是為知從漏受殃</b>。何等為當知漏分布？<b class="red">謂墮地獄是為行異，或墮畜生是為行異，或墮餓鬼是為行異，或墮天上是為行異，或墮人中是為行異；如是為知漏分布</b>。何等為當知漏盡？<b class="red">謂癡已盡，漏便盡，如便盡；如是為知漏盡</b>。何等為當知受行令漏畢？<b class="limegreen">謂是八種道行：一為直見、二為直更、三為直語、四為直行、五為直業、六為直方便、七為直念、八為直定；如是為知受行令漏畢</b>。若諸比丘，比丘已知漏如是，知漏從本有如是，知從漏受殃如是，知漏分布如是，知漏盡如是，知受行令漏畢如是。是名為比丘悔厭世間，行清淨，得道令漏盡畢。

比丘當知痛，亦當知痛從本有，亦當知從痛受殃，亦當知痛分布，亦當知痛盡，亦當知受何行令痛畢。何等為當知痛？<b class="red">謂有三痛：一為樂痛，二為苦痛，三為亦不樂亦不苦痛；如是為知痛</b>。何等為當知痛從本有？<b class="red">謂<i>本思望</i>；如是為知痛從本有</b>。何等為當知從痛受殃？<b class="red">謂有所思，更是為苦；如是為知從痛受殃</b>。何等為當知痛分布？<b>在比丘，比丘樂痛更，樂痛更知；苦痛更，苦痛更知；不樂不苦痛更，不樂不苦痛更知；樂痛身更，樂痛身更知；苦痛身更，苦痛身更知；不樂不苦痛身更，不樂不苦痛身更知；樂痛念更，樂痛念更知；苦痛念更，苦痛念更知；不樂不苦痛念更，不樂不苦痛念更知；樂痛望得，樂痛望得知；苦痛望得，苦痛望得知；不樂不苦痛望得，不樂不苦痛望得知；樂痛不望得，樂痛不望得知；苦痛不望得，苦痛不望得知；不樂不苦痛不望得，不樂不苦痛不望得知。樂痛家中居，樂痛家中居知；苦痛家中居，苦痛家中居知；不樂不苦痛家中居，不樂不苦痛家中居知；樂痛離家中居，樂痛離家中居知；苦痛離家中居，苦痛離家中居知；不樂不苦痛離家中居，不樂不苦痛離家中居知。如是為知痛分布</b>。何等為當知痛盡？<b class="red">謂<i>念思</i>却，痛便盡；如是為知痛盡</b>。何等為當知受行令痛畢？<b class="limegreen">謂是八種道行：一為直見、二為直更、三為直語、四為直行、五為直業、六為直方便、七為直念、八為直定；如是為知受行令痛畢</b>。若比丘，比丘已知痛如是，知痛從本有如是，知從痛受殃如是，知痛分布如是，知痛盡如是，知受行令痛畢如是。名為比丘悔厭世間，行清淨，得道令痛盡畢。

比丘當知思想，亦當知思想從本有，亦當知從思想受殃，亦當知思想分布，亦當知思想盡，亦當知受何行令思想畢。何等為當知思想？<b class="red">謂有四思想：一為<i>少思想</i>，二為<i>多思想</i>，三為<i>無有量思想</i>，四為<i>無所有不用思想</i>；如是為知思想</b>。何等為當知思想從本有？<b>謂<i>本</i>為思想；如是為知思想從本有</b>。何等為當知從思想受殃？<b class="limegreen">謂如思想為，如思想行，是名為行；如是為知從思想受殃</b>。何等為當知思想分布？<b class="red">謂色思想為異，聲思想亦異，香思想亦異，味思想亦異，身更麤細思想亦異；如是為知思想分布</b>。何等為當知思想盡？<b class="red">謂思想已盡，思想便盡；如是為知思想盡</b>。何等為當知受行令思想畢？<b class="limegreen">謂是八種道行：一為直見、二為直更、三為直語、四為直行、五為直業、六為直方便、七為直念、八為直定；如是為知受行令思想畢</b>。若諸比丘，比丘已知思想如是，知思想從本有如是，知從思想受殃如是，知思想分布如是，知思想盡如是，知受行令思想畢如是。是名為比丘悔厭世間，行清淨，得道令思想盡畢。

比丘當知愛欲，亦當知愛欲從本有，亦當知從愛欲受殃，亦當知愛欲分布，亦當知愛欲盡，亦當知受何行令愛欲畢。何等為當知愛欲？<b>謂愛欲為<i>五種欲</i>，得欲、最在心欲、愛色隨意可貪相近</b>。何等為五？一為<b class="red">眼可色欲</b>，得欲、最在心欲、愛色隨意可貪相近；二為<b class="red">耳可聲欲</b>，得欲、最在心欲、愛色隨意可貪相近；三為<b class="red">鼻可香欲</b>，得欲、最在心欲、愛色隨意可貪相近；四為<b class="red">口得味欲</b>，得欲、最在心欲、愛色隨意可貪相近；五為<b class="red">身得麤細更知欲</b>，得欲、最在心欲、愛色隨意可貪相近；如是為知愛欲。何等為當知愛欲從本有？<b class="red">謂本為<i>思</i>；如是為知愛欲從本有</b>。何等為當知從愛欲受殃？<b class="red">若為所愛欲已，生欲望諍待向待，便如殃思待，便從是致殃隨，或好處或惡處；如是為知從愛欲受殃</b>。何等為當知愛欲分布？<b class="red">謂色愛欲為異，聲愛欲亦異，香愛欲亦異，味愛欲亦異，身更麤細愛欲亦異；如是為知愛欲分布</b>。何等為當知愛欲盡？<b class="red">謂思已盡，愛便盡；如是為知愛欲盡</b>。何等為當知受行令愛欲畢？<b class="limegreen">謂是八種道行：一為直見、二為直更、三為直語、四為直行、五為直業、六為直方便、七為直念、八為直定；如是為知受行令愛欲畢</b>。若諸比丘，已知愛欲如是，知愛欲從本有如是，知從愛欲受殃如是，知愛欲分布如是，知愛欲盡如是，知受行令愛欲畢如是。是名為比丘悔厭世間，行清淨，得道令愛欲盡畢。

比丘當知行，亦當知行從本有，亦當知從行受殃福，亦當知行分布，亦當知行盡，亦當知受何行令行畢。何等為當知行？<b class="red">謂<i>所思念向</i><mark>不離</mark>，是為行；如是為知行</b>。何等為當知行從本有？<b class="red">謂從愛欲有為，從愛行有本；如是為知行從本有</b>。何等為當知從行受殃福？<b>謂有黑行為黑殃令致墮下，有清白行令清白福行得上上；是為知從行受殃福</b>。何等為當知行分布？<b>謂有黑行從黑受殃，有清白行從清白受清白福，有黑白行令致黑白殃福，有亦非黑亦非清白行令從是受福，行行盡畢；如是為知行分布</b>。何等為當知行盡？<b class="red">謂愛已盡，行便盡；如是為知行盡</b>。何等為當知受行令行畢？<b class="limegreen">謂是八種道行：一為直見、二為直更、三為直語、四為直行、五為直業、六為直方便、七為直念、八為直定；如是為知受行令行畢</b>。若諸比丘，比丘已知行如是，知行從本有如是，知從行受殃如是，知行分布如是，知行盡如是，知受行令行畢如是。是名為比丘悔厭世間，行清淨，得道令行盡畢。

比丘當知苦，亦當知苦從本有，亦當知從苦受殃，亦當知苦分布，亦當知苦盡，亦當知受何行令苦畢。何等為當知苦？<b class="red">謂當知生為苦，當知老為苦，當知病為苦，當知死為苦，當知近不相於為苦，當知愛別離為苦，當知所求不得為苦，當知卒五陰為苦；如是為知苦</b>。何等為當知苦從本有？<b class="red">謂本為癡，癡為苦本；如是為知苦從本有</b>。何等為當知從苦受殃？<b class="red">謂癡未聞經世間人，已身中更苦痛劇，劇苦最痛所不可意，應當從是念斷；為從外求念外有為，依外從求，為有沙門婆羅門，一言二言三言四言五言百言持呪祠，令從是能得解身苦，如是求苦殃或苦殃；如是為知從苦受殃</b>。何等為當知苦分布？<b>謂有苦少受殃久，或有苦少受殃疾解，或有苦多受殃久，或有苦多受殃疾解；如是為知苦分布</b>。何等為當知苦盡？<b class="red">謂癡已盡，苦便盡；如是為知苦盡</b>。何等為當知受行令苦畢？<b class="limegreen">謂是八種道行：一為直見、二為直更、三為直語、四為直行、五為直業、六為直方便、七為直念、八為直定；如是為知受行令苦畢</b>。若諸比丘，比丘已知苦如是，知苦從本有如是，知從苦受殃如是，知苦分布如是，知苦盡如是，知受行令苦畢如是。是名為比丘悔厭世間，行清淨，得道令苦盡畢。

佛說如是。<b class="red">比丘受著意，佛所說樂行，從行致清淨無為</b>。