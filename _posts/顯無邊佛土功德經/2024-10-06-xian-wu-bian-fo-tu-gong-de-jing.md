---
title: 顯無邊佛土功德經
tags: [玄奘]
---

{:.author}
大唐三藏法師玄奘譯

如是我聞。

一時，薄伽梵在摩揭陀國閑寂法林，<b>坐</b>妙菩提金剛堅固，無量妙寶共所莊嚴，紅蓮華臺師子座上。與十不可說俱胝那庾多百千佛土極微塵數大菩薩<b>俱</b>，及諸天、人、阿素洛等，無量大眾前後圍繞。

爾時，會中有一菩薩摩訶薩名不可思議光王，承佛威神從坐而起，頂禮佛足合掌恭敬，而白佛言：世尊！諸佛國土<b><i>時分</i>莊嚴</b>，<b>有<i>勝劣</i>不</b>？佛言：善男子。我此<b><i>索訶世界</i></b>，<b><i>釋迦牟尼佛土</i></b><b>一劫</b>；<mark>於</mark><b><i>極樂世界</i></b>，<b><i>無量光佛土</i></b><mark>為</mark><b>一晝夜</b>。極樂世界一劫；於袈裟幢世界，金剛堅固歡喜佛土為一晝夜。袈裟幢世界一劫；於不退輪音世界，極妙圓滿紅蓮敷身佛土為一晝夜。不退輪音世界一劫；於絕塵世界，法幢佛土為一晝夜。絕塵世界一劫；於明燈世界，師子佛土為一晝夜。明燈世界一劫；於妙光世界，遍照佛土為一晝夜。妙光世界一劫；於難超世界，身放法光佛土為一晝夜。難超世界一劫；於莊嚴世界，一切神通慧光王佛土為一晝夜。莊嚴世界一劫；於鏡輪世界，月覺佛土為一晝夜。善男子。如是世界<b>展轉漸增</b>，滿<b>十</b>不可說俱胝那庾多百千佛土極微塵數世界佛土。最後世界佛土一劫；於蓮華德世界，賢德佛土為一晝夜。於彼世界，<b>諸菩薩眾修治殊勝普賢行地</b>。善男子。如諸世界晝夜漸增，如是諸佛壽量、身相、菩薩世界莊嚴亦爾，由彼有情<b>福轉增</b>故。

若有善男子、善女人，聞此<b><mark>顯示</mark><i>無邊佛土功德</i>法門</b>，歡喜信<b>重</b>，受持讀誦，如理思惟，<b>廣為他說</b>。臨命終時，十方佛土<b>無量諸佛</b>，皆<b><mark>現</mark><i>其前</i></b>慰喻讚美，令其<b><mark>增進</mark>無量善根</b>，<b>隨願往生</b>諸佛淨國。乃至<b>無上正等菩提</b>，於生生中<b>常<mark>憶</mark><i>宿命</i></b>，<b><mark>修</mark><i>菩薩行</i><mark>速得</mark><i>圓滿</i></b>。

時，薄伽梵說此經已。不可思議光王菩薩摩訶薩，并諸天、人、阿素洛等一切眾會，聞佛所說皆<b>大歡喜</b>，<b>信受、奉行</b>。