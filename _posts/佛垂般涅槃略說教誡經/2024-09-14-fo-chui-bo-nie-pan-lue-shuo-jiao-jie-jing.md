---
title: 佛垂般涅槃略說教誡經
tags: [鳩摩羅什]
---

{:.author}
後秦龜茲國三藏鳩摩羅什奉 <dfn title="诏书。皇帝下达命令。"><ruby>詔<rt>zhào</rt></ruby></dfn>譯

釋迦牟尼佛初轉法輪，度阿若憍陳如，最後說法度須跋陀羅。所應度者，皆已度訖，於娑羅雙樹間，將入涅槃。是時中夜，寂然無聲，為諸弟子略說法要。

*汝等比丘，於我滅後，當尊重、珍敬<b>波羅提木叉</b>。如闇遇明、貧人得寶。當知，<b><i>此</i>則是汝<i>大師</i></b>，若我住世無異此也*{:.red}。

持淨戒者，不得*販賣貿易*、*安置田宅*，*畜養人民*、*奴婢*、*畜生*。一切*種殖*及*諸財寶*，皆當*遠離*，如*避火坑*。不得*<ruby>斬<rt>zhǎn</rt></ruby>伐草木*、*墾土掘地*、*合和湯藥*，*占相吉凶*、*仰觀星宿*、*<dfn title="推算天象历法。古人谓日月转运于天，犹如人之行步，可推算而知。">推步</dfn>盈虛*、*<dfn title="犹历法。观测天象以推算年时节候的方法。">曆數</dfn>算計*皆所不應。*<mark>節身<b>時食</b>，清淨自活</mark>*。不得*<dfn title="预闻而参议其事；介入，参加。">參預</dfn>世事*，*通致使命*、*呪術仙藥*、*結好貴人*、*<dfn title="亲爱厚待。关系亲密。">親厚</dfn><dfn title="轻慢。"><ruby>媟<rt>xiè</rt>嫚<rt>màn</rt></ruby></dfn>*皆不應作。*<mark>當自<b>端心</b>，<b>正念</b>求度</mark>*。不得*<dfn title="裹藏；隐藏。"><ruby>苞<rt>bāo</rt></ruby>藏</dfn><dfn title="比喻人的过失或事物的缺点。">瑕<ruby>疵<rt>cī</rt></ruby></dfn>*、*顯異惑眾*，*於四供養<b>知量知足</b>*，*<dfn title="仅仅。">趣</dfn>得供事<b>不應稸積</b>*。此則略說*<b>持戒之相</b>*。

*<mark><b><i>戒</i>是正順解脫之本</b>，故名波羅提木叉。依因此戒，得生<b>諸<i>禪定</i></b>及<b>滅苦智慧</b></mark>。是故比丘，<b>當持淨戒勿令毀犯</b>*{:.red}。*若人能持淨戒，是則能有善法；若無淨戒，諸善功德皆不得生*。是以當知，*<b>戒</b>為<b>第一安隱功德</b>之<b>所住處</b>*。

汝等比丘，*<mark>已能<b>住戒</b>，當<b>制五根</b>勿令放逸入於五欲</mark>*{:.red}。譬如牧牛之人執杖視之，不令縱逸犯人苗稼。*若<b>縱五根</b>非唯五欲，將無<dfn title="界限，边际。">崖畔</dfn>不可制也*{:.red}。亦如*惡馬*不以<dfn title="驾驭马的缰绳。"><ruby>轡<rt>pèi</rt></ruby></dfn>制，將當牽人墜於坑陷。如被劫害苦止一世；*<b>五根賊禍殃及累世，為害甚重</b>不可不慎*。是故*智者<b>制</b>而<b>不隨</b>，<b>持之如賊</b>不令縱逸*。假令縱之，皆亦不久見其磨滅。*<mark>此五根者<b><i>心</i>為其<i>主</i></b>，是故汝等<b>當好<i>制心</i></b></mark>*{:.red}。心之*可畏*甚於*毒蛇*、*惡獸*、*怨賊*，*大火<dfn title="逃跑，逃窜。">越逸</dfn>*未*足喻*也。譬如有人，手執蜜器動轉輕躁，但觀於蜜不見深坑。譬如狂象無鈎，猿猴得樹騰躍跳<ruby>躑<rt>zhí</rt></ruby>，難可禁制。*<mark><b>當急挫之，無令放逸</b></mark>*{:.red}。*<b>縱此心者，喪人善事；<mark>制之一處，無事不辦</mark></b>*{:.red}。是故比丘，*<b>當<mark>勤精進，折伏其心</mark></b>*{:.red}。

汝等比丘，受*諸飲食*當如*服藥*，於*好*於*惡*勿生*增減*，<dfn title="仅仅。">趣</dfn>得*<dfn title="支撑，维持。应付。">支</dfn>身*以除*飢渴*。如蜂採花，但取*其味*不損*色香*。*<mark>比丘亦爾，<b>受人供養取自除惱，無得多求壞其善心</b></mark>*{:.red}。譬如智者，籌量牛力所堪多少，不令過分以竭其力。

汝等比丘，*<b>晝則勤心修習善法，無令失時</b>*；初夜、後夜亦勿有廢；*<b>中夜誦經</b>*以自消息。*無以睡眠因緣，令一生空過，無所得也*。*<mark>當念<b>無常之火燒諸世間</b>，<b>早求自度</b>，勿睡眠也</mark>*{:.red}。諸*煩惱賊*常伺殺人甚於*怨家*，安可*睡眠*不自*<dfn title="受惊动而醒来。">驚寤</dfn>*？煩惱毒蛇睡在汝心，譬如黑蚖在汝室睡，當以*持戒之<ruby>鉤<rt>gōu</rt></ruby>早<dfn title="排除。"><ruby>摒<rt>bìng</rt></ruby>除</dfn>之*。睡蛇既出乃可安眠，不出而眠是*無慚人*也。*<mark><b>慚恥之服</b>於諸莊嚴，最為第一</mark>。<b><i>慚</i>如鐵鉤能<i>制</i>人<i>非法</i></b>*。*是故比丘，<b>常當慚恥</b>無得暫替，若<b>離<i>慚恥</i>則失諸<i>功德</i></b>。有愧之人則有善法*{:.red}，若無愧者與諸禽獸無相異也。

*汝等比丘，<mark>若有人來節節支解，當<b>自<i>攝心</i>無令瞋恨，亦當<i>護口</i>勿出惡言</b></mark>*{:.red}。*<b>若縱<i>恚心</i>則自<dfn title="伤害，损害，阻碍。"><ruby>妨<rt>fáng</rt></ruby></dfn>道，失功德利</b>*。*<mark><b><i>忍</i>之為德，持戒苦行所不能及。能<i>行忍</i>者乃可名為有力大人</b></mark>*{:.red}。*若其不能<b>歡喜忍受，惡罵之毒</b>如飲甘露者，不名<b>入道智慧人</b>也*{:.limegreen}。所以者何？*<b><i>瞋恚</i>之害能破諸善法、壞好名聞</b>*{:.red}，今世後世人不憙見。*<mark>當知瞋心甚於猛火，常當防護無令得入，<b>劫功德賊無過<i>瞋恚</i></b></mark>*。*白衣*受欲*非行道人*，無法自制瞋猶可恕。<b>出家*行道無欲之人*，而懷*瞋恚*甚*不可*也</b>。譬如清冷雲中，<dfn title="响雷，震雷。">霹靂</dfn>起火非所應也。

汝等比丘，當自摩頭，*已捨飾好著壞色衣，執持應器以乞自活。<b>自見如是</b>，<b>若起憍慢當疾滅之</b>。謂長憍慢，尚非世俗白衣所宜。<b>何況出家入道之人，為解脫故自降其心</b>，而行乞耶*？

汝等比丘，*諂曲之心*與道相違，是故宜應*<b>質直</b>其心*。當知*諂曲*但*為欺誑*，*入道之人*則*無是處*。是故汝等，*<b>宜應端心，以<i>質直</i>為本</b>*{:.red}。

汝等比丘，當知多欲之人，*<b>多求利故</b>苦惱亦多*。少欲之人無求無欲，則無此患。直爾*少欲*尚應修習，何況<b class="red">*少欲*能*生諸善功德*</b>？*<mark><b>少欲之人</b>則<b>無諂曲</b>以<b>求人意</b>，亦復<b>不為諸根所牽</b></mark>*{:.red}。*行少欲者<b>心則坦然，無所憂畏</b>；觸事有餘，常無不足*。*<b>有少欲者則有涅槃</b>*{:.red}。是名少欲。

汝等比丘，若*欲脫諸苦惱當<b>觀知足</b>*{:.red}。*知足之法*即是*富樂、安隱之處*。知足之人雖臥地上猶為安樂，不知足者雖處天堂亦不稱意。不知足者雖富而貧，知足之人雖貧而富。*<mark>不知足者，<b>常為五欲所牽</b>。為知足者之所憐愍</mark>*{:.red}。是名知足。

汝等比丘，*若<b>求<i>寂靜</i><mark>無為安樂</mark></b>，當離憒閙獨處閑居*{:.red}。靜處之人，帝釋諸天所共敬重。*是故，<b>當捨己眾、他眾，空閑獨處，思滅苦本</b>。若<b>樂眾</b>者則<b>受眾惱</b>*{:.red}。譬如大樹眾鳥集之，則有枯折之患。*<b>世間縛著沒於眾苦</b>，譬如老象溺泥不能自出*。是名遠離。

*汝等比丘，若<mark><b>勤精進則事無難者</b></mark>*{:.red}，是故汝等當勤精進。譬如小水常流，則能穿石。*<mark><b>若行者之心數數懈廢。譬如鑽火未熱而息，雖欲得火火難可得</b></mark>*{:.red}。是名精進。

汝等比丘，*求善知識、求善護助，而<b>不忘念</b>。若不忘念者，諸煩惱賊則不能入*{:.red}。*是故汝等，常<b>當攝念在心</b>，若<b>失念者則失諸功德</b>。若<b>念力堅強</b>，雖<b>入五欲賊中不為所害</b>*{:.red}；譬如著鎧入陣則無所畏。是名不忘念。

*汝等比丘，<mark>若<b><i>攝心</i>者心則在<i>定</i></b>。<i>心</i>在<i>定</i>故，能<i><b>知</b></i>世間生滅法相。是故汝等，常當精勤<b>修集諸定</b>。若<b>得定者，心則不亂</b></mark>*{:.red}。譬如*惜水之家*善治*堤塘*。*行者*亦爾，為*智慧水*故*善修禪定*，令*不漏失*。是名為定。

汝等比丘，*若<b>有智慧則無貪著，常自省察不令有失</b>；是則於我法中能得解脫*{:.red}。若不爾者，既*非道人*又*非白衣*，無所名也。*<b>實智慧者</b>，則是度<b>老病死海</b>堅牢船也*{:.red}，亦是*無明黑闇大明燈*也，*一切病苦之良藥*也，*伐煩惱樹者之利斧*也。是故，*<b>汝等當以聞、思、修慧而自增益</b>*。若人有*<b>智慧之照</b>*，雖*無天眼*而是*明見人*也。是為智慧。

汝等比丘，*<b>若種種戲論，其<i>心</i>則<i>亂</i></b>*{:.red}；雖復出家猶未得脫。是故比丘，*<b>當急捨離，亂心戲論</b>*{:.red}。*若汝<mark><b>欲得<i>寂滅</i>樂者，唯當<i>善滅</i>戲論之患</b></mark>*。是名不戲論。

汝等比丘，*於諸功德常當一心，捨諸放逸如離怨賊*{:.red}。大悲世尊，所欲利益皆以究竟，汝等*但<b>當勤而行之</b>*{:.red}。若在山間、若空澤中、若在樹下、閑處靜室，*<b>念所受法勿令忘失</b>*{:.red}。*<b>常當自勉精進修之</b>，無為空死後致憂悔*{:.red}。我如*良醫*知病說藥，服與不服*非醫咎*也。又如*善導*導人善道，聞之不行*非導過*也。汝等若*於苦等四諦*有*所疑*者，可疾問之，無得*懷疑*不求決也。

爾時世尊如是三唱，人無問者。所以者何？眾無疑故。

爾時，*阿<ruby>㝹<rt>nóu</rt></ruby>樓<ruby>馱<rt>tuó</rt></ruby>*觀察*眾心*而白佛言：世尊！月可令熱、日可令冷，*佛說四諦不可令異*{:.red}。*佛說苦諦，<b>真實是苦</b>不可令樂；<b><i>集</i></b>真是<b><i>因</i></b>更<b>無異因</b>；<b><i>苦</i></b>若<b><i>滅</i></b>者<b>即是<i>因</i>滅</b>，<b><i>因</i></b>滅故<b><i>果</i></b>滅；<b>滅苦之道</b>實是<b><i>真道</i></b>，更無餘道*{:.red}。世尊！是諸比丘，於四諦中決定無疑。於此眾中所作未辦者，見佛滅度當有悲感。*若有<b>初入法者，聞佛所說即皆得度</b>；譬如夜見電光即得見道*{:.red}。若*所作已辦*、*已度苦海*者，但作是*念*：*世尊*滅度一何疾哉！

*阿㝹樓馱*雖說是語，*眾中*皆悉了達*四聖諦義*。*世尊欲令此諸大眾皆得堅固*，以*大悲心*復為眾說：*汝等比丘*勿懷*憂惱*，若我*住世一劫*會亦*當滅*，*<b>會而不離終不可得</b>*。*自利、利人<b>法皆具足</b>*{:.red}，若我久住*更無所益*。*應可度*者，若*天上人間*皆悉*已度*。其*未度者*，皆亦已作*得度因緣*。*自今已後，我<mark><b>諸弟子展轉行之</b>，<b>則是如來法身，常在而不滅也</b></mark>*{:.red}。

是故當知：*<b>世皆無常，會必有離</b>*{:.red}。勿懷憂也。*世相如是，當<b>勤精進早求解脫</b>，以智慧明滅諸癡闇*{:.red}。*世*實*危脆*無*牢強*者，我今*得滅*如除*惡病*。*此是應捨罪惡之物，假名為身*{:.red}，沒在*生老病死大海*。何有*智者*得*除滅*之，如*殺怨賊*而*不歡喜*？

汝等比丘，*<b>常當一心勤求<i>出道</i></b>*{:.red}。*一切世間動不動法，皆是敗壞不安之相*。汝等且止勿得復語，時將欲過我欲滅度，是我最後之所教誨。
