---
title: 緣起經一卷
tags: [玄奘]
---

{:.author}
三藏法師玄奘奉　詔譯

如是我聞。

一時，*薄伽梵*在*室羅筏*。
: - 住*誓多林給孤獨園*。
    - 與無量無數*聲聞、菩薩、天人*等俱。
	  - 爾時，*世尊*告*苾芻眾*：
	    - *吾當為汝，宣說<b>緣起<i>初差別義</i></b>*。
		  - *汝應<b>諦聽</b>，<b>極善思惟</b>*。
		    - 吾今為汝*<b>分別解說</b>*。
			  - *苾芻眾*言：
			    - 唯然願說，我等樂聞。

佛言：
: - *云何*名*<b>緣起<i>初</i></b>*？
    - 謂：
	  - *<b><mark>依</mark><i>此有</i></b>故<b>彼有</b>，<b>此生</b>故<b>彼生</b>*。
	    - 所謂：
		  - *<b>無明</b>緣<b>行</b>*。
		    - *<b>行</b>緣<b>識</b>*。
		      - *<b>識</b>緣<b>名色</b>*。
			    - *<b>名色</b>緣<b>六處</b>*。
			      - *<b>六處</b>緣<b>觸</b>*。
				    - *<b>觸</b>緣<b>受</b>*。
				      - *<b>受</b>緣<b>愛</b>*。
					    - *<b>愛</b>緣<b>取</b>*。
					      - *<b>取</b>緣<b>有</b>*。
						    - *<b>有</b>緣<b>生</b>*。
						      - *<b>生</b>緣<b>老死</b>*。
							    - *<b><mark>起</mark>愁歎苦憂惱</b>*。
							      - *是名為<b>純大苦蘊集</b>*。
								    - *如是名為<b>緣起<i>初義</i></b>*。

*云何*名為*<b>緣起<i>差別</i></b>*？
: - 謂*<b>無明<mark>緣</mark>行</b>者，<b>云何<i>無明</i></b>*？
	- 謂：
	  - *於<b>前際</b>無知*。
		- *於<b>後際</b>無知*。
		  - *於<b>前後際</b>無知*。
			- *於<b>內</b>無知*。
			  - *於<b>外</b>無知*。
				- *於<b>內外</b>無知*。
				  - *於<b>業</b>無知*。
					- *於<b>異熟</b>無知*。
					  - *於<b>業異熟</b>無知*。
						- *於<b>佛</b>無知*。
						  - *於<b>法</b>無知*。
							- *於<b>僧</b>無知*。
							  - *於<b>苦</b>無知*。
								- *於<b>集</b>無知*。
								  - *於<b>滅</b>無知*。
									- *於<b>道</b>無知*。
									  - *於<b>因</b>無知*。
										- *於<b>果</b>無知*。
										  - *於<b>因已生諸法</b>無知*。
											- *於<b>善</b>無知*。
											  - *於<b>不善</b>無知*。
												- *於<b>有罪</b>無知*。
												  - *於<b>無罪</b>無知*。
													- *於<b>應修習</b>無知*。
													  - *於<b>不應修習</b>無知*。
														- *於<b>下劣</b>無知*。
														  - *於<b>上妙</b>無知*。
															- *於<b>黑</b>無知*。
															  - *於<b>白</b>無知*。
																- *於<b>有異分</b>無知*。
																  - *於<b>緣已生或六觸處如實通達</b>無知*。
																	- *如是<b>於彼彼處，如實無知</b>*{:.red}。
																	  - *<b>無<i>見</i>、無<i>現觀</i></b>*{:.limegreen}。
																		- *<b>愚癡、無明、黑闇</b>*。
																		  - *是謂<b>無明</b>*。
																			
*<b>云何</b>為<b>行</b>*？
: - *<b>行</b>*有*三種*：
    - 謂*<b>身行、語行、意行</b>*。
	  - 是名為*<b>行</b>*。

*<b>行</b>緣<b>識</b>者，<b>云何</b>為<b>識</b>*？
: - 謂*<b>六識身</b>*：
    - 一者、*<b>眼識</b>*。
	  - 二者、*<b>耳識</b>*。
	    - 三者、*<b>鼻識</b>*。
		  - 四者、*<b>舌識</b>*。
		    - 五者、*<b>身識</b>*。
			  - 六者、*<b>意識</b>*。
			    - 是名為：*<b>識</b>*。

*<b>識</b>緣<b>名色</b>者，<b>云何</b>為<b>名</b>*？
: - 謂*<b>四無色蘊</b>*：
    - 一者、*<b>受蘊</b>*。
	  - 二者、*<b>想蘊</b>*。
	    - 三者、*<b>行蘊</b>*。
		  - 四者、*<b>識蘊</b>*。
		    - *<b>云何</b>為<b>色</b>*？
			  - 謂*<b>諸所有色</b>*。
			    - *一切<b>四大種</b>，及<b>四大種所造</b>*。
				  - *此<b>色</b>前<b>名</b>，總略為一合名<b>名色</b>*。
					- 是謂：*<b>名色</b>*。

*<b>名色</b>緣<b>六處</b>者，<b>云何<i>六處</i></b>*？
: - 謂*<b>六<i>內處</i></b>*：
    - 一、*<b>眼內處</b>*。
	  - 二、*<b>耳內處</b>*。
	    - 三、*<b>鼻內處</b>*。
		  - 四、*<b>舌內處</b>*。
		    - 五、*<b>身內處</b>*。
			  - 六、*<b>意內處</b>*。
			    - 是謂：*<b>六處</b>*。

*<b>六處</b>緣<b>觸</b>者，<b>云何</b>為<b>觸</b>*？
: - 謂*<b>六觸身</b>*：
    - 一者、*<b>眼觸</b>*。
	  - 二者、*<b>耳觸</b>*。
	    - 三者、*<b>鼻觸</b>*。
		  - 四者、*<b>舌觸</b>*。
		    - 五者、*<b>身觸</b>*。
			  - 六者、*<b>意觸</b>*。
			    - 是名為：*<b>觸</b>*。

*<b>觸</b>緣<b>受</b>者，<b>云何</b>為<b>受</b>*？
: - *<b>受</b>*有*三種*：
    - 謂：
	  - *<b>樂受</b>*。
	    - *<b>苦受</b>*。
		  - *<b>不苦不樂受</b>*。
			- 是名為：*<b>受</b>*。

*<b>受</b>緣<b>愛</b>者，<b>云何</b>為<b>愛</b>*？
: - *<b>愛</b>*有*三種*：
    - 謂：
	  - *<b>欲愛</b>*。
	    - *<b>色愛</b>*。
		  - *<b>無色愛</b>*。
		    - 是名為：*<b>愛</b>*。

*<b>愛</b>緣<b>取</b>者，<b>云何</b>為<b>取</b>*？
: - 謂*<b>四取</b>*：
    - 一者、*<b>欲取</b>*。
	  - 二者、*<b>見取</b>*。
	    - 三者、*<b>戒禁取</b>*。
		  - 四者、*<b>我語取</b>*。
		    - 是名為：*<b>取</b>*。

*<b>取</b>緣<b>有</b>者，<b>云何</b>為<b>有</b>*？
: - *<b>有</b>*有*三種*：
    - 謂：
	  - *<b>欲有</b>*。
	    - *<b>色有</b>*。
		  - *<b>無色有</b>*。
		    - 是名為：*<b>有</b>*。

*<b>有</b>緣<b>生</b>者，<b>云何</b>為<b>生</b>*？
: - 謂*彼彼有情*。
    - *<b>於</b>彼彼有情類，<b>諸生等<i>生趣</i></b>*。
      - *<b>起、出現<i>蘊</i></b>*{:.red}。
	    - *<b>得<i>界</i></b>*{:.red}。
	      - *<b>得<i>處</i></b>*{:.red}。
		    - *<b>得<i>諸蘊</i></b>*{:.red}。
		      - *<b>生<mark>起</mark></b>*。
			    - *<b>命根</b>出現*。
			      - 是名為：*<b>生</b>*。

*<b>生</b>緣<b>老死</b>者，<b>云何</b>為<b>老</b>*？
: - 謂*髮*衰變，*皮膚*緩皺。
    - 衰熟損壞，*身脊*<dfn title="曲背。"><ruby>傴<rt>yǔ</rt></ruby></dfn>曲。
	  - <dfn title="皮肤上的黑痣，黑点。">黑<ruby>黶<rt>yǎn</rt></ruby></dfn>間身，喘息奔急。
	    - 形貌<dfn title="驼背，身体弯曲。"><ruby>僂<rt>lǚ</rt></ruby></dfn>前，<dfn title="依据，依仗。"><ruby>憑據<rt>píng jù</rt></ruby></dfn><dfn title="拄（zhǔ）杖。">策杖</dfn>。
		  - 惛昧羸劣，損減衰退。
		    - *諸根*<dfn title="年老，衰疲。"><ruby>耄<rt>mào</rt></ruby></dfn>熟，*功用*破壞。
		      - *諸行*朽故，*其形*腐敗。
			    - 是名為：*<b>老</b>*。
				  - *<b>云何</b>為<b>死</b>*？
					- 謂*彼彼有情*。
					  - *<b>從</b>彼彼有情類*{:.red}。
						- *<b>終盡壞沒</b>*{:.red}。
						  - *捨<b>壽</b>捨<b>煖</b>*。
							- *命根*謝滅。
							  - *棄捨<b>諸蘊</b>*。
								- 死時<dfn title="移动，运转，运用，命运。">運</dfn>盡。
								  - 是名為：*<b>死</b>*。
									- *此<b>死</b>前<b>老</b>，總略為一合名<b>老死</b>*。
									  
*如是*名為*<b>緣起差別義</b>*。
: - 苾芻！我已為汝等，*<b>說<i>所標緣起初差別義</i></b>*。
    - 時*薄伽梵*說*是經*已。
	  - *聲聞、菩薩、天人*等眾。
	    - 聞*佛所說*，皆*大歡喜*。
		  - *<b>得未曾有</b>，<b>信受奉行</b>*。