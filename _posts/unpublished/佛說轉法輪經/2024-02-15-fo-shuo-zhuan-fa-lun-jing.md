---
title: 佛說轉法輪經
tags: [安世高]
published: false
---

{:.author}
後漢安息三藏安世高譯

聞如是。

一時，佛在波羅捺國鹿野樹下坐。時有千比丘，諸天神皆大會側塞空中。於是有自然法輪，飛來當佛前轉。佛以手<dfn title="抚摸，用手按住。"><ruby>撫<rt>fǔ</rt></ruby></dfn>輪曰：止！往者。<b class="red">吾從無數劫來，為名色轉，受苦無量。今者癡愛之意已止，漏結之情已解，諸根已定，生死已斷，不復轉於五道也</b>。輪即止。

於是佛告諸比丘：世間有二事墮邊行，行道弟子捨家者，終身不當與從事。何等二？<b>一為、念在貪欲，無清淨志；二為、猗著身愛，不能精進。是故退邊行，不得值佛道德具人</b>。

若此比丘，不念貪欲、著身愛行，可得受中。如來最正覺，得眼、得慧，從兩邊度自致泥洹。何謂受中？謂受八直之道：一曰正見，二曰正思，三曰正言，四曰正行，五曰正命，六曰正治，七曰正志，八曰正定。
	
若諸比丘本末聞道，當已知甚苦為真諦，已一心，受眼、受禪思、受慧見、覺所念令意解。當知甚苦習、盡為真諦，已受眼觀、禪思、慧見，覺所念令意解。如是盡真諦。

何謂為苦？謂：生、老苦，病苦，憂悲惱苦，怨憎會苦，所愛別苦，求不得苦。<b>要從五陰受盛</b>為苦。何謂苦習？謂：<b>從愛故，而令復有樂性；不離在，在貪憙</b>。欲愛、色愛、不色之愛。是習為苦。何謂苦盡？謂：<b>覺從愛復有所樂婬念，不受不念，無餘無婬；捨之無，復禪</b>。如是為習盡。何謂苦習盡欲受道？謂：受行八直道。正見、正思、正言、正行、正命、正治、正志、正定。是為：苦習盡，<b>受道真諦</b>也。

又是比丘。苦為真諦，苦由習為真諦，苦習盡為真諦，苦習盡欲受道為真諦。若本在昔未聞是法者，當受眼觀、禪行，受慧見、受覺念，令意得解。若令在斯未聞是四諦法者，當受道眼、受禪思、受慧覺，令意行解。若諸在彼不得聞是四諦法者，亦當受眼、受禪、受慧、受覺，令意得解。
	
是為四諦三轉合十二事。知而未淨者，吾不與也。一切世間諸天人民，若梵、若魔、沙門、梵志，自知證已，受行戒定慧解，度知見成。是為四極，是生後不復有，長離世間無復憂患。

佛說是時，賢者阿若拘鄰等，及八千姟天，皆遠塵離垢，諸法眼生。其千比丘漏盡意解，皆得阿羅漢。及上<b>諸習法應當盡者，一切皆轉</b>。眾祐法輪聲三轉，諸天世間在法地者，莫不遍聞。至于第一四天王、忉利天、焰天、兜術天、不驕樂天、化應聲天至諸梵界，須臾遍聞。

爾時，佛界三千日月萬二千天地，皆大震動。<b>是為佛眾祐始於波羅捺，以無上法輪轉未轉者，照無數，度諸天人從是得道</b>。

佛說是已，皆大歡喜。
