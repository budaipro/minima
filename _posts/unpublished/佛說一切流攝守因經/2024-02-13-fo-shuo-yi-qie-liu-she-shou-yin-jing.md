---
title: 佛說一切流攝守因經
tags: [安世高]
---

{:.author}
後漢安息國三藏安世高譯

聞如是。

一時，佛在拘留國留國聚會，法議思惟。是時佛告比丘，比丘應唯然，比丘便從佛受教。

佛便說是：智者、見者比丘為得流盡。不智者、不見者流不得盡。何等比丘智者、見者令流得盡？不智、不見者流不得盡？但為<b>本觀、非本觀</b>。

非本觀者，未有欲便有欲生。已生欲，欲便增生不致。未生有流、亦癡流便生。已生有亦癡，便增多不致。

癡者。比丘，不聞者世間人、不見慧者。亦<b>不從慧人聞法，亦不從慧人受教誡，亦不從慧人分別解</b>。便得非本念，令未生流便生，已生流令增饒不致，未生有亦癡便生，已生有亦癡便增饒不致。以不知不解如有，令不可念法便念，可應念法者便不念。以應念法不念，不應念法者便念。便愛流生，已愛流生便增多不致，未生愛流亦癡流便生，已生愛流亦癡流便增多不致。

聞者。比丘，道德弟子，以見慧者。以從慧者受教誡，亦從慧者分別解。便是如有知：非本念者，未生愛流便生，已生愛流便增多不致，未生愛流亦癡流便生，已生愛流亦癡流便增多不致。本念者，未生愛流不生，已生愛流能捨，未生愛流亦癡流不生，已生愛流亦癡流能捨。<b>若是如有知，便所法不應念便不念，所應念法便念。以不應念法不念，應念法者念；令未生愛流不生，已生愛流便捨解，未生愛流亦癡流不生，已生愛流亦癡流便捨解</b>。

亦有比丘。為七流從是惱生、從是熱、從是憂。何等為七？有比丘，有流從見斷，有流從攝斷，有流從避斷，有流從更斷，有流從忍斷，有流從曉斷，有流從行念斷。

何等比丘流從見斷？是聞比丘。癡，不聞者世間人，不見賢者。亦不從賢者解，亦不從賢者解教誡，令<b>如是非本念</b>：前世我為有不？前世我為無有不？前世我為何等？前世我為云何？未來世我當有不？未來世我當無有不？未來世我當云何？未來世我云何為？自身<dfn title="计校迷惑。">爭疑</dfn>：有何等有？是人從何來？當復往至何許？是要當云何？<b>以如是非本念者，為六處疑生、異異結生</b>。<dfn title="有严正的议论，正经话之意。">莊</dfn>有是身？莊無有是身？是為疑生，生自計身、身見。如是疑生，生自計是身、是我身。為是疑，生身、生身相見。為是疑生，生非身見是身。為是疑生，生計是為是我身。<b>所覺所說、所作所更、所舉所起，彼彼處處所作所行，善惡受罪</b>，止不生亦生亦爾。是，比丘。<b class="red">結令結，疑令疑，惡疑、不正見，跳疑、結疑相著。比丘。不聞者世間人，從是苦習有，從是生致</b>。<b>聞者。比丘，道弟子，是苦如有知，是習如有知，是盡滅如有知，是苦滅行令滅如有知。如是知已，如是見，便三縛結畢盡：一者身結、二者疑結、三者行願結。以是三結盡，便隨道得一，不復墮惡處，當得度世</b>。在人間天上不過七世，已更七世便畢苦。若比丘，不知者、不見者所生流，從惱熱憂；令從見者斷，為是流惱熱憂不復有。是名為比丘從見流斷。

何等為比丘流從守斷？是聞比丘行者，眼見色攝眼根自守，行惡露觀，念本從所生。比丘眼根不守攝行，令從惡露觀、從念本所生。流、惱熱憂以眼根守攝止，便從惡露見本觀，便所流、惱熱憂便不有。是為比丘流從守斷。耳、鼻、口、身、意亦爾。

何等為比丘流從避斷？是聞比丘行者，所應從自守。避弊象、避弊馬、避弊牛、避弊狗、避弊<dfn title="古称蝮蛇一类的毒蛇。"><ruby>虺<rt>huǐ</rt></ruby></dfn>、避深坑、避<ruby>蒺<rt>jí</rt>䔧<rt>lí</rt></ruby>、避溪、避危、避陂池、避山、避不安、避河、避深㵎、避惡知識、避惡伴、避惡求、避惡受、避惡處。避惡臥具，所臥具從賢者疑生。如是應比丘當避。如是上說不離所生流、惱熱憂；已得避，令是流、惱熱憂不復有。是名為比丘流從避斷。

何等為比丘流從用斷？是聞比丘行者，從所用被服，不綺故、不樂故、不貪故、不嚴事故。但為令是身，却蚊、<ruby>蚋<rt>ruì</rt></ruby>、風、日曝，<dfn title="忍受苦楚。">含毒</dfn>相更從，亂意生亦自守。所食不樂故、不貪故、不健故、不端正故。但令是身，得住行道故，供養令斷故；<b>痛痒、新痛痒不復起，令從是差不隨罪，得力安隱行</b>。令從所更臥具牀席，不綺故、不樂故、不貪故、不嚴事故。但令從是，是身以有用劇苦、疲惓令得止。<b>亦令從所樂用、樂所用，不綺故、不樂故、不貪故、不嚴事故。但為令從是，是身以生有痛惱、大劇、甚痛、不可意，從斷、令救、令解止</b>。若比丘從不用故生流、惱熱憂。以從用得止，為所流、惱熱憂不復有。是名為諸比丘流從以更得斷。

何等為比丘流從忍斷？是聞比丘行者，發精進行令斷惡法，受清淨法行，增發膽力，堅精進方便，不捨清淨法。<b>方便聽</b>令是身肌肉骨消、乾壞，并髓、肪、皮。但令所應發精進所得，令得膽者、堅者、精進方便者。<b>所求未得，精進不可中止</b>。<b class="red">便行者比丘，能忍寒熱、飢渴、蚊蚋、風、日曝，令止<dfn title="忍受苦楚。">含毒</dfn>。從聞不可語言、憍慢意以來，能忍能<dfn title="从容。">暇</dfn>。以生有含毒痛惱、不可意劇痛，能過止</b>。若比丘從不忍耐所生流、熱惱憂；令從過、令從是行，不復流、惱熱憂，令得止。是名為比丘流從忍耐斷。

何等為比丘流從曉斷？是聞諸比丘，比丘已生欲，令不聽、不過、捨，曉相却離。已生瞋恚，不聽、不過、捨，曉相却離。已生殺、欺、盜，不聽、不過、捨，曉相却離。若諸比丘，不從曉生流、惱熱憂；已從曉不生，便所流、惱熱憂令無復有。是名為諸比丘流從曉斷。

何等為比丘流從增行斷？是聞諸比丘意，比丘意覺有增念行，獨坐止却猗，離惡轉法。分別覺亦如是，精進覺亦如是，喜覺亦如是，猗覺亦如是，定覺亦如是，觀却覺行亦如是。不聽、不過、捨，曉相却。若諸比丘，不行不增所生流、惱熱憂；已行增，為所流、惱熱憂不復有。是名為諸比丘流從行增斷。

若諸比丘，所流應從見斷已從見斷，若所流應從守攝斷已從守攝斷，若流因從避斷已從避斷，若流因從用斷已從用斷，若流因從忍過斷已從忍過斷，若流因從曉斷已從曉斷，若流因從行增斷已從行增斷。是名為諸比丘<b>一切流攝守因，已壞惡愛，從世間逮得度世，捨縛結，得要離苦</b>。

佛說是。從是聞比丘，意受喜行，得度世竟，得道。
