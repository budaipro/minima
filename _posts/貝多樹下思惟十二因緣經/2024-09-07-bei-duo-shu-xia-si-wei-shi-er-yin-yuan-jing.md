---
layout: post
title: 貝多樹下思惟十二因緣經
subtitle: 亦名聞城十二因緣經
tags: [十二因缘,支谦]
---

{:.author}
吳月氏優婆塞支謙譯

聞如是。

一時，佛在舍衛國，止祇樹給孤獨園。

是時佛告比丘，比丘便應唯然。比丘從佛聽，佛便說言：諸比丘。我本未得佛道，為菩薩時，為念是：咄！是世間極劇，為生老死，為往受但苦。當何時從老死得<dfn title="拦阻，禁止。">要</dfn>也？

諸比丘。便自思惟，得是意：何以故有老死？亦何因緣復老死？比丘。便**念本**，**得應意**：生故，為有老死；亦生因緣，復老死。

比丘。便思惟念：何以故為生？亦何因緣復生？比丘。便自思惟，<dfn title="同按。">案</dfn>本念，便得是應意：為有，故生；亦因緣有，復生。

比丘。便思惟，生是意：何以故為有有？亦何因緣復有？比丘。便思惟，案本念便生應是意：為<dfn title="取。">受</dfn>故，有有；亦受因緣，復有。

比丘。便思惟：是何以故受有？亦何因緣復受？比丘。便案本念，得是應意：為愛故，受；亦愛因緣，復受。

比丘。便思惟念：何以故為愛有？亦何因緣復愛？比丘。便思惟，案本念得<dfn title="要诀。">要</dfn>：痛樂故，愛；亦痛樂因緣，復愛。

比丘。便思惟念：何以痛樂有？亦何因緣痛樂復有？比丘。便思惟，案本念得是應意：<dfn title="通受。">更</dfn>故，痛樂有；亦更因緣，痛樂復痛樂。

比丘。便思惟念：何以故有更？亦何因緣復更？比丘。便思惟，案本念便生應意：六入故，有更；亦六入因緣，復更。

比丘。便思惟念：何以故有六入？亦何因緣復有六入？比丘。便思惟，案本念得是應意：名像故，有六入；亦名像因緣，復有六入。

比丘。便思惟念：何以故名像有？亦何因緣復有名像？比丘。便思惟，案本念得是應意：識故，為名像有；亦識因緣，復有名像。

比丘。便思惟念：何以故有識？亦何因緣復有識？比丘。便思惟，案本念有是應意：名像故，為有識；亦名像因緣，復識。

比丘。便思惟，生是意：**是何等咄是識，還不復前在？*名像因緣識，亦識因緣名像*{:.red}。名像因緣六入，六入因緣更，更因緣痛，痛因緣愛，愛因緣受，受因緣有，有因緣生，生因緣老死。憂、哭、苦、不可意愁，從是致有。如是但為從五陰，一切苦從習生。**

比丘。便自思惟念：何以故無有老死？亦何故老死滅盡？比丘。便案本念思惟，得是應可意：無有生，亦不老死已；生盡，老死亦盡。

比丘。便自思惟念：何以故不復生？亦何因緣復生盡？比丘。便思惟，案本念生是應意：有無是有者，便不復生；有盡，復生盡。

比丘。便思惟念：何等無有，為有無有？何等盡為復有盡？諸比丘。便思惟，案本念自生應意：<dfn title="取。">受</dfn>無有，便有無有；受已盡，便有盡。

諸比丘。便思惟念：何等無有令受無有？亦何等盡令受盡？諸比丘。便思惟，案本念得應意：無有愛，亦無有<dfn title="取。">受</dfn>；愛已盡，便受盡。

諸比丘。便思惟念：何無有為愛無有？何盡復是愛盡？諸比丘。便思惟，案本念意生如應：痛痒無有，便愛無有；痛痒盡，則愛盡。

諸比丘。便思惟念：何等無有則痛痒無有？何等盡是痛痒盡？便自思惟，案本念得是應：<dfn title="通受。">更</dfn>樂無有，則痛痒無有；更樂盡，復痛痒盡。

便復思惟念：何等無有更樂無有？何等盡是更樂盡？便復思惟，念本得應意：六入無有，即更樂無有；六入盡，更樂盡。

便復思惟念：何等無有六入無有？何等盡則六入盡？便復思惟，案本念有是應意：名像無有，則六入無有；名像盡，復六入盡。

便復思惟念：何等無有為名像無有？何等盡復名像盡？便復思惟，案本念有是意應：無有識，亦無有名像；識盡，復名像盡。

便復思惟念：是何等無有則識無有？何等盡復識盡？便復思惟，案本念得是應意：**無有殃種，識亦無有；殃種已盡，則識盡**{:.red}。

便復思惟念：何等無有為殃種無有？何等盡為殃種盡？便復思惟，念本得應意：**無有癡，亦無有殃種；癡已盡，則殃種盡；殃種已盡，識盡；識盡，名像盡；名像盡，六入盡；六入盡，更盡；更盡，痛痒盡；痛痒盡，愛盡；愛盡，成就盡；成就盡，有盡；有盡，生盡；生盡，老死盡，憂、愁、苦、不可意劇便盡。如是，最無有量苦陰便盡**。

佛告諸比丘：彼時念是，以自得<dfn title="旧道。">故道</dfn>所。**佛從是往，得便隨。已隨便知老死，亦知老死習，亦知老死滅，亦知老死行令度**。生亦爾，有亦爾，受亦爾，愛亦爾，痛痒亦爾，更亦爾，六入亦爾，名像亦爾，識亦爾，殃種亦爾。便知癡，亦知**癡習本**，亦知何癡盡，亦知受行令癡盡。譬比丘。若人在空澤間、閑處行，便見故道、故有行者迹，人便隨迹。已隨迹，便見故城、好足園、好足饒樹、好足池、好足河、好山塹、亦好處熾饒園樂，便念是：若我今往，當白王：我為行在空澤間、閑處，便見故道、故人行處，便隨已。隨見故城、好足園、好足饒樹、好足池、好河、好山塹，亦好處熾饒園樂，可王居。王便取居。却後稍嚴，稍增熾，多人饒。

佛告諸比丘：我亦如是，得故道所。**佛本從是行者，我便隨。已隨，便知老死從所，亦知老死從聚，亦知老死何盡，亦知老死何行得度世**。知生亦爾，知有亦爾，知受亦爾，知愛亦爾，知痛痒亦爾，知更亦爾，知六入亦爾，知名像亦爾，知識亦爾，知作行亦爾。知癡，亦知癡從生，亦知從何癡滅，亦知何行除癡度世。

佛便告比丘、比丘尼、優婆塞、優婆夷：若比丘，**為比丘如有應受行，便得道、不失道、能<dfn title="擅长。">巧</dfn>道**。比丘尼亦爾，優婆塞亦爾，優婆夷亦爾。若**諦受正行，便隨道，得道**{:.red}。**能如應法行，如是無為行者，增多方至**{:.gold}。

天亦人，已見佛說如是<dfn title="正当的道理。">宜</dfn>，比丘取著意，佛行者受。
