---
title: 佛說阿那律八念經
tags: [支曜]
---

{:.author}
後漢西域三藏支<ruby>曜<rt>yào</rt></ruby>譯

聞如是。

一時，佛在誓牧山求師樹下。賢者阿那律在彼禪空澤中，坐思惟言：道法少欲，多欲非道；道法知足，無厭非道；道法隱處，樂眾非道；道法精進，懈怠非道；道法制心，放蕩非道；道法定意，多念非道；道法智慧，愚闇非道。

佛以聖心<dfn title="预测、揣度。">逆</dfn>知其意，譬如力士屈申臂頃，飛到其前，讚言：善哉，善哉！阿那律，汝所念者，為<b>大士念</b>。聽吾語汝，大士八念，善思行之。<b>當學四禪，撿意觀法，而無中止；必獲大利，不失所願</b>。何謂四禪？<b class="limegreen">惟棄欲惡不善之法，意以歡喜</b>；為一禪行。<b class="red">以捨惡念，專心守一，不用歡喜</b>；為二禪行。<b class="red">歡喜以止，惟如法觀，覺見苦樂</b>；為三禪行。<b class="red">又棄苦樂，憂喜悉斷，而住清淨</b>；為四禪行。已學如是，而後惟行八大人念。<b class="limegreen">四禪為撿意法，快見於行，得利願疾；不復中止</b>。又少欲者；其義譬如王有邊臣，主諸<dfn title="泛指杯、箧（qiè）等容器。"><ruby>椷<rt>jiān</rt></ruby></dfn><dfn title="竹编的盛器。"><ruby>簏<rt>lù</rt></ruby></dfn>，滿中綵衣；而汝自樂，著麁弊者。<b class="red">少欲、知足、隱處、精進、制心、定意、智慧、捨家。不以戲慢，無有<dfn title="喻失误。"><ruby>差跌<rt>cuō diē</rt></ruby></dfn>；必安隱人，至泥洹門。是八大人念，<mark>惟</mark>四禪撿意觀法</b>。其義譬如王有邊臣，監主<dfn title="掌管膳食之小吏。">厨宰</dfn>，和調五味；而汝自樂，乞食趣得救身，不以<dfn title="犹称心。谓感到满足或畅快。">快心</dfn>。其義譬如王有遊觀樓閣；而汝自樂山澤樹間，<dfn title="闲居。亦谓居处、安息的处所。">燕處</dfn>精進，無欲於世。其義譬如王有邊臣，主諸良藥及酪酥、醍醐、石蜜；而汝自樂，有疾以服小便，趣得除惱。<b>以行八念，思惟四禪，精進不虧，心無差跌，必自安隱，至泥洹門</b>。

佛說是已，即還誓牧，告諸弟子：<b class="red">道當<i>少欲</i>，無得多欲；道當<i>知足</i>，無畜遺餘；道當<i>隱處</i>，無樂眾會；道當<i>精進</i>，無得懈怠；道當<i>制心</i>，無得放逸；道當<i>定意</i>，無得亂念；道當<i>智慧</i>，無得愚闇</b>。

比丘當少欲者<dfn title="愉悦，舒适，畅快。">快</dfn>；謂<b>身自少欲，不使眾人知我少欲</b>。義當從是。比丘知足；謂應器、法衣、<ruby>牀<rt>chuáng</rt></ruby>臥、病藥，得食足止，不畜遺餘。義當從是。<b>比丘隱處；謂避人間，不入眾會，遠居山澤、巖石、樹間</b>。如有四輩，若王、大臣來從問道，為說清淨，欲令疾去。譬如貧人負豪姓債，為主所牽<dfn title="拉。"><ruby>抴<rt>yè</rt></ruby></dfn>，欲離不樂，潛隱<dfn title="逃往远处。">遠遁</dfn>。義當從是。<b class="red">比丘精進；謂斷非法，勤行經道，未常懈惓，上中後夜，經行坐臥，常覺寤意、念淨，以除五蓋</b>。義當從是。<b>比丘制心；棄欲惡法，坐意惟觀，以斷苦樂，得四禪行</b>。義當從是。<b>比丘定意；謂常一心，觀身、觀意、觀法，不為猗行，攝念就道，捨癡惱想</b>。義當從是。比丘智慧；謂知四諦：苦、習、盡、道。

何謂苦諦？生苦、老苦、病苦、死苦、憂悲惱苦、恩愛別苦、怨憎會苦、所欲不得苦，合五盛陰苦。生苦者；謂<b>人隨行所墮</b>，受胞成生，已出形現，根入受長。老者；謂人根熟、形變，髮白齒落、筋<dfn title="疏松，柔软。">緩</dfn>皮<ruby>皺<rt>zhòu</rt></ruby>、<dfn title="弯下身子走路。"><ruby>僂<rt>lǚ</rt></ruby>步</dfn>拄杖。病者；謂人罪行所致，<dfn title="毒疮名。"><ruby>癰<rt>yōng</rt>疽<rt>jū</rt></ruby></dfn>、瘡膿、<dfn title="癫痫。"><ruby>癎<rt>xián</rt></ruby></dfn><dfn title="精神错乱。"><ruby>癲<rt>diān</rt></ruby></dfn>、長病，亦百餘種。死者；謂人命逝形壞，溫消氣絕、魂神離逝。是皆為苦。

<b class="limegreen">何謂習諦？謂婬心樂喜而生恩愛，志在貪欲，令復有漏，<i>眾行</i>滋盛，以著自縛。所謂愛者；眼愛色、耳愛聲、鼻愛香、舌愛味、身愛細滑、心愛所欲。但觀其常，樂在望，安以為利，呼言是我有，以著自縛</b>。<b class="red">從是故；色、痛、想、行、識，五陰愛盛</b>。見常、貪樂，謂是我有，以著自縛。所謂色者；精神所受地氣、水氣、火氣、風氣，變化為形。以所愛著，令眼識色、耳識聲、鼻識香、舌識味、身識細滑、意識法。著信為習諦。

<b class="limegreen">何謂盡諦？不受不入，愛盡無餘，縛著已解。如慧見者，不復有一切故。<em class="red">世間人無所見，五陰所著</em>。計數已盡，愛縛都解；已從慧見非常、苦、空、非身。故斷是為盡諦</b>。

何謂道諦？謂八直道：正見、正思、正言、正行、正治、正命、正志、正定。何謂正見？正見有二，有俗、有道。知有仁義；知有父母；知有沙門梵志；知有得道真人；知有今世、後世；知有善惡罪福，從此到彼，以行為證。是為世間正見。<b>已解四諦：苦、習、盡、道；已得慧見：空、淨、非身。是為道正見</b>。正思亦有二。思學問、思和敬、思誡慎、思無害。是為世間正思。<b>思出處，思忍默，思滅愛、盡著。是為道正思</b>。正言亦有二。不兩舌、不惡罵、不妄言、不綺語。是為世間正言。<b>離口四過，講誦道語，心不造為，盡無復餘。是為道正言</b>。正行亦有二。身行善、口言善、心念善。是為世間正行。<b>身口精進，心念空淨，*消蕩滅<i>著</i>*。是為道正行</b>。正治亦有二。不殺盜婬，不自貢高，修德自守。是為世間正治。<b>離身三惡，除斷苦習，滅愛求度。是為道正治</b>。正命亦有二。求財以道，不貪<dfn title="不当得而得。">苟得</dfn>，不<dfn title="欺诈谎骗。">詐<ruby>紿<rt>dài</rt></ruby></dfn>心於人。是為世間正命。<b>以離邪業，捨世<dfn title="视天象变化以附会人事，预言吉凶。">占候</dfn>，不犯<i>道禁</i>。是為道正命</b>。正志亦有二。不嫉妬、不恚怒、不事邪。是為世間正志。<b>離心三惡，行四意端，清淨無為。是為道正志</b>。正定亦有二。性體<dfn title="质朴调柔之意。">淳調</dfn>，守善安固，心不邪曲。是為世間正定。<b>得<i>四意志</i>，惟空、無想、不願，見泥洹源。是為道正定</b>。是為道諦。<b class="red">比丘捨家，棄捐恩愛，安靜思道，無所戀慕，意不隨欲，淨無<ruby>罣<rt>guà</rt>礙<rt>ài</rt></ruby></b>。是為道法，義當從是。

賢者阿那律，<b>聞佛說經，開導其意，受行三月，漏盡意解，得<dfn title="三三昧、三三摩地。">三治</dfn></b>，以為證已，自覺得羅漢。便說偈言：夫欲而無厭，<b>樂眾以放<i>意</i></b>，是行以致苦，修惡多所著。少欲知道行，知慚不自見，是法墮清淨，遠惡致度世。道意不貪生，亦無樂死別；吾以<b>如空定</b>，諸苦得待時。<b>從佛受教命，守行棄欲惡</b>，所身患已捨，得利就無為。自致至三治，已拔恩愛根，當於維沙聚，竹園般泥洹。