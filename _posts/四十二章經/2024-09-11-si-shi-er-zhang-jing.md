---
title: 四十二章經
tags: [迦葉摩騰,法蘭]
---

{:.author }
<dfn title="东汉（公元25年—220年），史称后汉。">後漢</dfn>西域沙門迦葉摩騰共法蘭譯

昔<dfn title="刘庄（28年—75年）。东汉第二位皇帝，57年—75年在位，谥号为孝明皇帝。">漢孝明皇帝</dfn>夜夢見神人，身體有金色、項有日光，飛在殿前，意中欣然甚悅之。明日問群臣：此為何神也？有<dfn title="学识渊博通达的人。">通人</dfn>傅毅曰：臣聞天竺有得道者，號曰佛，輕舉能飛。<dfn title="大概、几乎；当、必。">殆</dfn>將其神也。於是上悟，即遣使者張騫、羽林中郎將秦景、<dfn title="汉代从学于博士官者。">博士弟子</dfn>王遵等十二人，至大月支國寫取佛經四十二章。在第十四<dfn title="石制的匣子。">石函</dfn>中<dfn title="升。">登</dfn>起立塔寺，於是道法流布，處處修立佛寺。遠人伏化，願為臣妾者，不可稱數。國內<dfn title="指时世太平。">清寧</dfn>，<dfn title="谓有心识者，即有情众生。">含識</dfn>之類蒙恩受<dfn title="利益，好处。">賴</dfn>，于今不絕也。

佛言：<b>辭親出家為道，名曰沙門，常行二百五十戒，為<dfn title="四真谛，又名四圣谛。">四真道</dfn>行，進志清淨成阿羅漢</b>。阿羅漢者能飛行變化，住壽命動天地。<b>次為阿那含，阿那含者壽終魂靈上<dfn title="五净居天，又名五不还天。位于色界第四禅天上，三果阿那含者所居住处。">十九天</dfn>，於彼得阿羅漢</b>。次為斯陀含，斯陀含者一上一還即得阿羅漢。次為須陀洹，須陀洹者七死七生便得阿羅漢。愛欲斷者譬如四支斷，不復用之。

佛言：<b>除鬚髮為沙門，受道法。<dfn title="离开，舍弃。">去</dfn>世資財乞求取足，日中一食樹下一宿，慎不再矣</b>！使人愚弊者，愛與欲也。

佛言：<b class="red">眾生以十事為善，亦以十事為惡。身三、口四、意三</b>。身三者，殺、盜、婬；口四者，兩舌、惡罵、妄言、綺語；意三者，嫉、恚、癡。不信<dfn title="谓佛、法、僧。">三尊</dfn>，以邪為真。<b class="red">優婆塞行五事不懈退，至十事，必得道也</b>。

佛言：人有眾過，而不自悔頓止其心；<b>罪來歸身猶水歸海，自成深廣矣</b>。<b class="red">有惡知非，改過得善；罪日消滅，後會得道也</b>。

佛言：人愚吾以為不善，吾以<dfn title="四无量心。谓慈、悲、喜、舍。">四等慈</dfn>護濟之。<ruby>重<rt>chóng</rt></ruby>以惡來者，吾<ruby>重<rt>chóng</rt></ruby>以善往。<b>福德之氣常在此也</b>，害氣重殃反在于彼。

有人聞佛道守大仁慈，以惡來以善往，故來罵。<b>佛默然不答，愍之癡冥狂愚<dfn title="使其如此，使它变得这样。">使然</dfn></b>。罵止問曰：子以禮<dfn title="随。">從</dfn>人，其人不納，實禮如之乎？曰：持歸。今子罵我我亦不納，子自持歸禍子身矣；猶響應聲影之追形，終無免離。<b>慎為惡也</b>。

佛言：惡人害賢者猶仰天而唾，唾不污天還污己身。逆風<dfn title="谓粉尘、尘埃等粉状物敷洒于他物。"><ruby>坋<rt>fèn</rt></ruby></dfn>人，塵不污彼還坋于身。賢者不可毀，禍必滅己也。

佛言：夫人為道，<dfn title="必须，一定。">務</dfn>博愛、博哀、施德，莫大施。<b>守志奉道其福甚大；覩人施道助之歡喜，亦得福報</b>。<dfn title="对质，询问。">質</dfn>曰：彼福不當減乎？佛言：猶若炬火，數千百人各以炬來，取其火去熟食、除冥，彼火如故。福亦如之。

佛言：飯凡人百不如飯一善人，<b>飯善人千不如飯持五戒者一人</b>，飯持五戒者萬人不如飯一須陀洹，飯須陀洹百萬不如飯一斯陀含，飯斯陀含千萬不如飯一阿那含，飯阿那含一億不如飯一阿羅漢，飯阿羅漢十億不如飯辟支佛一人，飯辟支佛百億不如以三尊之教度其一世二親，教親千億不如飯一佛。學願求佛，欲濟眾生也。<b class="red">飯善人福最深重</b>。凡人<dfn title="侍奉，供奉。">事</dfn>天地鬼神，不如孝其親矣；二親最神也。

佛言：天下有五難：貧窮布施難，豪貴學道難，制命不死難，得覩佛經難，生值佛世難。

有沙門問佛：以何緣得道？<dfn title="怎么，怎么样。">奈何</dfn>知宿命？佛言：<b class="red">道無形知之無益，要當守志行。譬如磨鏡垢去明存，即自見形。斷欲守空即見道真，知宿命矣</b>。

佛言：<b>何者為善？唯行道善。何者最大？志與道合大。何者多力？忍辱最健；忍者無怨，必為人尊。何者最<dfn title="圣明，明智。">明</dfn>？心垢除、惡行滅，內清淨無瑕</b>。未有天地逮于今日，十方所有未見之萌，得無不知、無不見、無不聞。得一切智，可謂明乎。

佛言：<b>人懷愛欲不見道</b>。譬如濁水以五彩投其中致力攪之，眾人共臨水上，無能覩其影者。<b class="red">愛欲交錯，心中為濁，故不見道；水澄穢除，清淨無垢，即自見形</b>。猛火著釜下，中水踊躍以布覆上，眾生照臨亦無覩其影者。<b class="red">心中本有三毒，涌沸在內，五蓋覆外，終不見道</b>。要心垢盡乃知魂靈所從來、生死所趣向，諸佛國土、道德所在耳。

佛言：夫為道者，譬如持炬火入冥室中，<b class="red">其冥即滅而明猶在</b>。<b>學道見諦，愚癡都滅得無不見</b>。

佛言：<b>吾何念念道？吾何行行道？吾何言言道</b>？<b class="red">吾念諦道，不忽須臾也</b>。

佛言：覩天地，念非常；覩山川，念非常；覩万物形體豐熾，念非常。<b>執心如此，得道疾矣</b>。

佛言：<b class="red">一日行，常念道、行道，遂得信根，其福無量</b>。

佛言：<b class="red"><i>熟</i>自念身中四大，名自有名，都為無吾。我者寄生，生亦不久，其事如幻耳</b>。

佛言：<b>人隨情欲求<dfn title="美名。">華名</dfn></b>；譬如燒香，眾人聞其香，然香以熏自燒。<b>愚者貪流俗之名譽，不守道真；華名危己之禍，其悔在後時</b>。

佛言：<b><i>財色</i>之於人</b>；譬如小兒貪刀刃之蜜，甜不足一食之美，然有截舌之患也。

佛言：<b class="red">人繫於妻子、寶宅之患，甚於牢獄、<dfn title="囚禁。亦指脚镣、手铐。"><ruby>桎<rt>zhì</rt>梏<rt>gù</rt></ruby></dfn>、<dfn title="铁锁链。拘系罪犯的刑具。"><ruby>鋃<rt>láng</rt>鐺<rt>dāng</rt></ruby></dfn></b>。牢獄有<dfn title="宽恕赦免。">原赦</dfn>；妻子情欲雖有虎口之禍，己猶甘心投焉，其罪無赦。

佛言：<b class="red">愛欲莫甚於<i>色</i>，色之為欲其大無外</b>。<dfn title="幸亏，幸而。">賴</dfn>有一矣；假其二，普天之民無能為道者。

佛言：愛欲之於人；猶執炬火逆風而行，愚者不釋炬，必有燒手之患。<b class="limegreen">貪婬、恚怒、愚癡之毒處在人身，不早以道除斯禍者，必有危殃</b>。猶愚貪執炬，自燒其手也。

<b>天神獻玉女於佛，欲以試佛意、觀佛道</b>。佛言：<dfn title="谓人的躯体。">革囊</dfn>眾穢，爾來何為？以可斯俗難動六通。去！吾不用爾。天神<dfn title="越过、更加。同逾。"><ruby>踰<rt>yú</rt></ruby></dfn>敬佛，因問道意佛為解釋，即得須陀洹。

佛言：夫為道者；猶木在水尋流而行，不左觸岸亦不右觸岸，不為人所取、不為鬼神所遮、不為洄流所住，亦不腐敗。吾保其入海矣。<b class="red">人為道，不為情欲所惑、不為眾邪所誑，精進無疑。吾保其得道矣</b>。

佛告沙門：<b class="limegreen">慎無信汝意，意終不可信；慎無與色會，與色會即禍生。得阿羅漢道，乃可信汝意耳</b>。

佛告諸沙門：慎無視女人。若見無視，慎無與言。<b>若與言者，勅心正行，曰：吾為沙門處于濁世，當如蓮花不為泥所污</b>。老者以為母、長者以為姊、少者為妹、幼者子，敬之以禮。意<dfn title="甚、极其；犹，尚。">殊</dfn>當諦惟觀：自頭至足自視內，彼身何有，唯盛惡露諸不淨種。以釋其意矣。

佛言：人為道去情欲，當如草見火，火來已却。<b>道人見愛欲，必當遠之</b>。

佛言：人有患婬情不止，踞斧刃上以自除其陰。佛謂之曰：若斷陰不如斷心。<b class="red">心為<dfn title="为起诸烦恼之根本无明。">功曹</dfn>，若止功曹從者都息</b>。邪心不止斷陰何益？斯須即死。佛言：世俗倒見，如斯癡人。

有婬童女與彼男誓，至期不來而自悔曰：<b><i>欲</i>吾知爾本，意以思想生，吾不思想爾，即爾而不生</b>。佛行道聞之，謂沙門曰：記之。此迦葉佛偈，流在俗間。

佛言：<b>人從愛欲生憂，從憂生畏。無愛即無憂，不憂即無畏</b>。

佛言：人為道。譬如一人與萬人戰，被鉀操兵出門欲戰；意怯膽弱乃自退走，或半道還、或格鬪而死、或得大勝還國高<ruby>遷<rt>qiān</rt></ruby>。<b class="red">夫人能牢持其心，精銳進行，不惑于流俗、狂愚之言者，欲滅惡盡必得道矣</b>。

有沙門夜誦經甚悲，<b>意有悔疑欲生思歸</b>。佛呼沙門問之：汝處于家將何修為？對曰：恒彈琴。佛言：絃緩何如？曰：不鳴矣。絃急何如？曰：聲絕矣。急緩得中何如？諸音普悲。佛告沙門：學道猶然。執心調適，道可得矣。

佛言：<b class="red">夫人為道；猶所鍛<ruby>鐵<rt>tiě</rt></ruby>漸深，棄去垢成器必好。學道以漸深，去心垢精進就道。暴即身疲，身疲即意惱，意惱即行退，行退即修罪</b>。

佛言：<b class="red">人為道亦苦，不為道亦苦。<dfn title="思考，思念。">惟</dfn>人自生至老、自老至病、自病至死，其苦無量。心惱積罪生死不息，其苦難說</b>。

佛言：夫人離三惡道，得為人難。既得為人，去女即男難。既得為男，<dfn title="六根。旧译经论中多谓六情。">六情</dfn>完具難。六情已具，生中國難。既處中國，值奉佛道難。<b>既奉佛道，值有道之君難、生菩薩家難。既生菩薩家，以心信三尊、值佛世難</b>。

佛問諸沙門：人命在幾間？對曰：在數日間。佛言：子未能為道。復問一沙門：人命在幾間？對曰：在飯食間。佛言：子未能為道。復問一沙門：人命在幾間？對曰：呼吸之間。佛言：善哉。子可謂為道者矣。

佛言：<b class="red">弟子去離吾數千里，意念吾戒，必得道。在吾左側，意在邪，終不得道</b>。<b class="limegreen">其實在行，近而不行何益萬分耶</b>！

佛言：人為道，猶若食蜜，中邊皆甜。吾經亦爾，其義皆快，行者得道矣。

佛言：<b class="red">人為道，能拔愛欲之根。譬如摘懸珠，一一摘之會有盡時。惡盡，得道也</b>。

佛言：<b class="red">諸沙門行道，當如牛負行深泥中。疲極不敢左右顧，趣欲離泥以自<dfn title="休养生息。犹休息。">蘇息</dfn>。沙門視情欲甚於彼泥，<i>直心念道</i>可免眾苦</b>。

佛言：<b>吾視諸侯之位如過客，視金玉之寶如<dfn title="小石块，砂石。"><ruby>礫<rt>lì</rt></ruby>石</dfn>，視<dfn title="细毛布，细棉布。"><ruby>㲲<rt>dié</rt></ruby></dfn><dfn title="白色生绢。">素</dfn>之好如<dfn title="破旧的布帛。">弊帛</dfn></b>。
