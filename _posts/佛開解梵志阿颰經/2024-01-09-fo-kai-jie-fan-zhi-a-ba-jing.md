---
title: 佛開解梵志阿颰經
tags: [支謙]
---

{:.author}
吳月支國居士支謙譯

聞如是。

一時，佛與五百沙門俱，遊於越<ruby>祇<rt>qí</rt></ruby>，到鼓車城外樹下坐。比聚有豪賢梵志名費<ruby>迦<rt>jiā</rt></ruby>沙，明曉經書，星宿運度所問皆答。有五百弟子，弟子中第一者名阿<ruby>颰<rt>bá</rt></ruby>。阿颰問師言：今有佛來，人稱其德名蓋天地，不識斯何人也。費迦沙言：吾聞是<b>釋種國王太子，<dfn title="副词。乃。"><ruby>厥<rt>jué</rt></ruby></dfn>興無師自著經化</b>。阿颰言：若無師者名譽何美？<b>又國王子多憍婬好樂，<dfn title="副词。表示疑问，相当于怎么、岂。">安</dfn>肯<dfn title="道路。">塗</dfn>行降志乞食、誨人不倦？將是真人乎。願師可行觀其道德</b>。費迦沙言：<b>不然。我世豪賢聰叡多才，彼為新出義當來<dfn title="请求，拜见。"><ruby>謁<rt>yè</rt></ruby></dfn>，吾不宜往</b>。阿颰言：<b>我聞天帝釋與第七梵皆下事之。所教弟子悉得五通，輕舉能飛達視洞聽，知人意志及生所從來、死所趣向。此<dfn title="副词。大概，大概是，恐怕。">蓋</dfn>天師，何肯來謁</b>！費迦沙言：經說帝王生子有三十二相者，立即當為飛行皇帝，王四天下，自然七寶。一金輪寶、二白象寶、三紺馬寶、四玉女寶、五神珠寶、六理家寶、七賢將寶。當有千子皆才明勇武一人當千，兵杖不用其世泰平。若棄天下當為自然佛，以無為為化度人得道。彼豈是耶？汝且往觀，有此相者其<dfn title="副词。确实，果真。"><ruby>審<rt>shěn</rt></ruby></dfn>是佛，吾當事之。阿颰言：願與同志共行。師言：大善。即與五百弟子俱，到皆下車<dfn title="宾主相见的礼仪。"><ruby>揖<rt>yī</rt>讓<rt>ràng</rt></ruby></dfn>佛。佛使就座，五百人盡坐，獨阿颰左右<ruby>彷<rt>páng</rt></ruby>徨微觀佛相。佛知其意亦起<ruby>併<rt>bìng</rt></ruby>行，阿颰住佛亦住，阿颰坐佛亦坐。

阿颰乃問佛言：本事何等道？除鬚髮、披袈裟、持鉢何應？佛言：<b class="red">吾求道已來歷世久遠不可稱紀，常奉諸佛行菩薩道，所事師友無復央數。除鬚髮者為終身戒，捐棄貪愛無復飾好，使人不欲己、己亦不欲人，袈裟法服古聖<ruby>旌<rt>jīng</rt></ruby>表，解釋垢結無復世念。鉢為應器宜道人用，節身約省非義不受也。斯皆無為清淨之像。今我作佛為天下師，自恣汝意欲問勿難</b>。

阿颰言：我等所事師費迦沙，世世聰明名昇<dfn title="辽远，深远。">遐遠</dfn>，又是梵種特勝餘人。天下雖貴為王亦有不仁，而我種者獨不好殺。佛言：<b>吾本用<ruby>惡<rt>wù</rt></ruby>殺故，求佛無上正真之道</b>。汝梵志種但口貴仁，雖手不殺心皆有殺。<b class="red">今我為佛，身口意淨，一切不殺</b>。用天下人皆好殺故，教以仁義。

阿颰問言：今佛棄捐妻子自絕種嗣，殆不若我師世世繼嗣也。佛言：天下人狀本末各異，眾人前世曾為我子，吾亦曾為一切人子。會輙有離種姓無常，或時冤仇相從為親、或時親屬復為冤仇，因緣離合一切如幻。父母妻子本非我親，吾亦非彼有。<b>世人但以是我、非我而為罪惡，為後受苦</b>。昔我古世時曾為剎利王，名為鼓摩床，有四子：一名郁鉗、二名虔尼、三名度、四名淳。王尚未崩四子爭位，王聞愁憂，念四子爭當殺人民，即委國東去。行行自念：人生無幾，無憂乃長。今我為王欲得子姓，既已有子還欲相伐。有嗣如是何益於人？吾不忍見恐殺無辜，但當捨家作沙門耳。即北入山，就道人迦比<dfn title="效仿。">校</dfn>止草廬。又有道人摩離，王問其本：何緣學道？摩離自說：娶妻無子顏<ruby>慙<rt>cán</rt></ruby>諸家，故作沙門。王言：異哉！吾為國王有子四人。身尚未死而子國亂，不忍見之故為道耳。摩離意解乃遂精進。如是阿颰。正使子賢，父老病亡子不能却；生時為惡，死入地獄子不能代。用是故，我常以慈心救濟人物，道成得佛度脫天下。

阿颰言：佛為難及。今天下有四種人：君子、梵志、田家、工伎。獨我梵種為真且貴，其餘三輩皆事我種。佛言：假使汝種為真貴者，儻婦無子婢而生男，當舉之不？曰：當舉之。今汝祖母現取婢子為後，可為真貴耶？阿颰默然。五百弟子皆起住言：瞿曇沙門，何毀我種！阿颰才智亦能相難。佛言：皆默然。若其才智當自辯之。佛問其祖至三無對。金剛力士舉大杵言：佛重問汝，何故不對？阿颰懼曰：實如佛言。五百人言：佛聖智明，阿颰母者信釋家婢，我等從今請不復敬。佛言：不然。世或母賤而子賢貴，阿颰賢人不可毀也。若使梵種娶剎利女，生子長大，當學父家？學母家耶？皆曰：當學父家。佛言：如是。母賤何損？若子長大明經行高，<ruby>踰<rt>yú</rt></ruby>於父者汝加敬之。若梵志女為剎利婦，生子長大，知外家賢而不肯學。自效父家射獵殺生，汝當敬不？皆曰：不敬。佛言：如是。用為問母？若使阿颰有子復賢、才秀絕世，汝當奈何？皆曰：當著上坐。設父母俱是梵種生子不肖，無所<dfn title="正直。">中直</dfn>，汝當奈何？皆曰：當著下坐。佛言：如是。貴是有常耶？若梵志子殺盜犯法，吏當捕不？曰：當捕之。汝何不拒言：我種貴不應收捕？曰：現有罪何得言種。

佛言：<b>今我為佛，師民仁孝，告之正言，去欲怒癡。有常之<ruby>態<rt>tài</rt></ruby>，諸為惡者，我輙教令不殺、盜、婬、妄語、飲酒、祠祀事邪。人宿為惡身當受罪，烹殺祠天為過滋甚，無所補也</b>。且夫天意清仁，豈食人食乎？<b class="red">有德致祐，非殺為福</b>。<b class="limegreen">是以天下賢智世主，聞佛經戒，皆自割絕，願不為惡。其持戒死精神上天。若能至心清淨，即得沙門四道。一曰溝港、二曰頻來、三曰不還、四曰應真</b>。又天下君王雖行政欲平，亦<dfn title="索取，责令，要求。">責</dfn>民租稅，貪意不除。<b>今我為佛，都使天下無復情欲，得無為道</b>。<b class="red">我求道以來其劫無數，每生有願，願棄愛欲修沙門行，無適無莫</b>。<b class="limegreen">於天下人賢明君子，聞佛經戒靡不奉行，其不承者後皆有悔。能制意志無復貪欲，便斷生死憂哭之道。不追相戀焉，得離苦痛</b>。天下無常，人如水泡一成一壞，莫能自存。

佛問阿颰：汝師以何教戒？對曰：師戒不得殺人、殺牛，不得盜金銀，不婬師家及弟子婦，不得飲酒，年四十八乃得娶妻。我師教人盡此八戒。未知佛戒，復何義也？佛言：<b class="red">樂聞者聽。若族姓子來自陳說貪樂佛戒，我隨其能而授與戒。欲居家修道者名曰清信士，當持五戒</b>。一不好殺。禽獸、蠕動之類無所尅傷，以己況彼不加刀杖，心念為仁口不及殺。二不偷盜。貪殆人財欺斗秤尺，如圭銖分不得侵人，心存于義口不教取。三不好欲婬，犯人婦女。不觀華色、不聽好音樂，心修禮禁言不失法。四不妄語，譖入人罪。時而後言言必誠信，心不漏慢口無毀譽。五不飲酒。縱情<ruby>酗<rt>xù</rt>𨠕<rt>yòng</rt></ruby>，心不好嗜，口無味嘗；酒有三十六失，勿以勸人。是名為我清信士之戒也。

佛言：<b>我不呼人，人自來請，敬受戒、轉敷教，去惡就善</b>。天下賢智欲作沙門，我每先問：何緣覺悟？<b>夫為人子，當以孝敬安養為務，而欲為道當報父母。父母聽許，然後為說沙門之戒有二百五十</b>。<b class="limegreen">終身清淨得無不能，中道而廢失供養恩。若人故請信意不轉，堪奉法律爾乃與戒</b>。沙門之戒<b>慈仁為本</b>，不得殘殺蠕動之類，哀念人物踰於赤子。亦不怨訟、求直於人，常念所生及師友恩，<b>精進求道</b>欲度父母。沙門不得貪，欺妄取人財，見諸寶貨當如糞土。人與不受、受者不留，轉周窮乏。<b> class="red">常為人說不貪之德</b>。沙門不得有婦繼嗣，<b class="red">防遠女人禁閉情態</b>，行見好色目不逆送，老者比母次如姉妹。若心不止當觀惡露，以却婬行。<b class="limegreen">行起生死皆由癡愛</b>。<b class="red">沙門不得妄言、綺語譖入人罪，見聞如實非義勿傳，和解諍者兩說其善，徐言惟正無宣人私</b>。沙門不得<ruby>吟<rt>yín</rt></ruby>詠歌曲、弄舞調戱及論<dfn title="古代称以音乐歌舞或杂技戏谑娱人的艺人。">倡優</dfn>。<b class="red">當勤精思溫故知新。沙門所說言必法師，其所不聞不得意造。晨夜誦經不得謬誤，精行道要以除眾穢，為人說法思合義意</b>。沙門不得安臥好床，衣不文綵、<b>食不著味</b>，不用金銀、朱漆之器，但應瓦鐵之鉢。沙門不得飲酒、嗜肉，思嘗氣味，不得服藥酒及詣酒家。沙門不得以諸華香塗身、燒熏衣服。<b>思念持戒</b>。沙門不得買使奴婢、借賃僮客，或人進與一不得受。沙門不得畜養六畜、車輿騎乘，快心恣意。沙門不得<ruby>儲<rt>chǔ</rt><dfn title="储存，收藏。">貯</dfn><rt>zhù</rt></ruby>米穀，朝朝乞食不過七家，一家不得乃到二家，<dfn title="周，环绕，遍及。">匝</dfn>七家不得應但飲水。<b>沙門入聚當如鳥食，飽而棄去不顧其餘；若不得食心亦不恨</b>。<b class="red">沙門捨家，止不懷安，不慕好舍</b>，其唯山澤、樹下而已。沙門不得<dfn title="小贩。引申为贩卖。"><ruby>裨<rt>pí</rt></ruby>販</dfn>求利，思念此彼何貴何賤。沙門不得田廬園圃、墾殖苗稼，思樂種作。沙門不得論說樂地、水、香華，<b class="red">一心惟道不應念餘</b>。沙門不得議道國邑、墟聚好惡有所高下。沙門不得評論同道基業、田宅、穀粮、衣食，彼有此無。沙門不得臥談、食語。不得<dfn title="喜悦，欢快。">豫</dfn>知國家政事，治軍行師攻奪可否。沙門不得說其衣服、飲食、精美及麤泉水好惡。沙門不得說諸畜生形態好惡。此愚人談非道法語。<b class="red">沙門不得自稱解經，說彼不通自伐作賢，不當貢高。沙門講法不得言我經利、汝經礙，我戒行淨、汝戒行穢。不得言我師明、汝師不明。佛經一統其歸無二，壯志自抗不容毀譽。不得言我世大姓、汝種孤<dfn title="鄙陋。"><ruby>窶<rt>jù</rt></ruby></dfn>。不得自說曾與某講已不如我</b>。沙門不得轉自相平，某好牀机、被枕臥具，某有弊䟽。不得照鏡、摩鬚，念著細滑。不得觀長者鬪諸賤人及畜生鬪。不得效以手拳相加。不得摴蒱、博奕，觀效諸戲懈臥謀食。不得念到某方、某郡，從彼還此計其道里。不得作男女醫及牛馬醫。不得教人當吐下莫吐下。不得習弄兵仗，彈丸擲戲。不得學相男女、貧富、貴賤有相無相，及相六畜儀形之狀。不得考占水旱、災變、歲之豐儉。沙門不得仰觀曆數、推步日月盈虛薄蝕、星殞變見、山崩地動歲中風雨，一不得知。<b class="red">沙門過日中不得食，衣食麤疎心不以怨。鉢常𬽳左脇下，其所行處不憂飢寒，身常與鉢俱如鳥有翅。口不妄食六情常端，恥志不昇不恨身苦，願在經戒目不眄色，耳鼻口身所更好惡其心不動。節食將身不飢不飽，臥趣息體假寐不久，抗志清邈恒在泥洹。譬如孝子早喪父母，哀號思慕無須臾忘。斯我沙門守志行道，坐即禪思、興則諷詠、寤寐精進，匪遑戒行</b>。是為佛弟子。

佛告阿颰：如此戒者有二百五十，今粗說耳。<b class="red">沙門攝意，不使放逸，閑居靜處，去婬怒癡以趣智慧。常用慈心愍傷天下，捐棄眠臥貪欲之態；一心信法不復疑惑，乃得羅漢</b>。羅漢者為已應真。譬如人居常貧負債，治生獲利歸畢歡喜；復有罪人久繫獄中，有好長者方便得出；亦如奴婢免為良民，及病連年醫療得愈；又如商人從澁難道，得重貨歸。此五譬喻人皆歡喜，而我沙門亦猶若此。<b class="red">自念生死，久繫五陰，更苦無量，今得解脫。何謂五陰？一色、二痛、三想、四行、五識</b>。<b class="limegreen">此五覆人，令不見道</b>。沙門自思，<b>覺知無常、身非其身，愚癡意解，心無所著，色陰已除</b>；是第一喜。沙門思念，自見身中五藏不淨，貪欲意解，善惡無二，痛陰已除；是第二喜。沙門精思，<b class="red">見恩愛苦，不為漏習，無更樂意，想陰已除</b>；是第三喜。沙門思惟，<b class="red">身口意淨，無復喜怒，寂然意定，不起不為，行陰已除</b>；是第四喜。沙門自念，得佛清化，<b class="red">斷諸緣起，癡愛盡滅，識陰已除</b>；是第五歡喜也。

佛告阿颰：<b class="red">我沙門捐棄諸欲，奉行經戒，以斷生死。則於今世無復憂哭、相戀之意。吾不貪人，人亦不貪我；而吾以道慈念一切，欲使度脫</b>。<b>夫人為道一世苦耳，不為道者其苦彌長</b>。如人沐浴，但可外淨心垢不除；得應真者眾惡都除。<b class="limegreen">凡人志心；道人心一，如石在地，日炙不消、雨漬不釋、風吹不動。出其凡俗得成至道，心意已冷無復熱婬。譬如蓮華出於污泥，根葉常冷塵水不著</b>。<b>沙門自念，父母養子恩極一世，佛開天下使人得道。<span class="red">自見本末，五道生死，知人壽命，意志已正</span></b>。所為自恣，欲上天即上、入海即入。譬如以香盥浴死人不能使香，<b>教惡人善不能必善</b>。<b class="red">人心惡者，身口俱惡</b>。外學家言：但恣則耳，無有真道。道人聞此終不應答，<b class="limegreen">知凡人意想、見皆倒，愚不解道以正為邪，不別真偽</b>。聖人愍之故加慈愛。<b class="red">沙門持意如人衣新衣，坐起慎護不欲點污。故持戒者常與心爭，使百惡來終不聽受</b>。父母生子幼化以道，長犯罪死不可怨親。譬如踞床有木無繩，不能得坐。<b class="brown">子無明師亦不得道，如此儒士</b>。吾前世時多事賢聖，所受非凡，皆無為師也。得羅漢者能自陳說，於某處得溝港、於某處得頻來及不還，至應真為都解脫不復生死。具知闊狹，如觀好畵分別五綵。見天下人，皆有三毒、憍慢、放逸、貪味之態。自知已解，不復貪天上生，亦不樂人中。但念眾生，欲令解脫；凡人未聞，宜諦受學。<b>如持綵絲貫瑠璃珠，五色悉現；道眼見人，魂神生所從來、死趣何道</b>。知某人死神墮地獄，某墮畜生、某墮鬼神、某入人形、某死上天。<b>道成自知斷此五處，已得所願，視身如土，聽取我身破碎亦可</b>。<b class="red">以明真偽，如入清水，沙礫、珠寶所有悉見</b>。豫知天下，一人為百、百人為一。所以然者？一人生子轉至玄孫，興盛為百；或時百人，死亡空`[浿昜]`。更餘有一沙門得道具見好惡，知何人死當生善道，亦知何人當墮惡道。自見身中四氣分數，知人壽命苦樂長短。<b>本從不明，心識為行，行受名色；但因緣寄託，生母腹中</b>。更相憂念，父母言我子，子言我父母，<b>精神展轉皆不自識</b>。宿命善者復生為人，則富貴長壽，其不善者則苦短命；各由本業。天地人物一仰四氣：一地、二水、三火、四風。人之身中強者為地、和淖為水、溫熱為火、氣息為風。<b class="limegreen">生借用此，死則歸本，計其本末，各自為他，凡人不覺</b>。天地之間生者如夢，命祿至短擾擾而死。譬如風吹海水波浪相逐，生死亦然往來無休。<b>沙門得道，悉知天地成敗終始，一劫中事身所更來，亦知久遠無數劫事</b>。<b class="red">乃知天下得道神仙無及佛者。自知意志本有萬端，今事成一。常悲眾人為貪欲、迷婬、怒、癡、醉交亂胸中，或作恩愛；不知此要。得道達視，如人<dfn title="映照。照察。">鑑</dfn>鏡</b>。飛行無礙石璧皆過，能上須彌、手捫日月，能令身中別出水火，能沒地下從一方出，能行空中坐臥自在，<b>能使魔王、梵釋、諸天無不傾側</b>。譬如陶家燒作瓦器盛水不漏，凡人如坯、得道如瓦，可燥可濕潛漬不碎。如鍛金師任作何器；得神足者亦復如是，在所變化。陶冶之家欝火盛器，我沙門亦<b class="red">欝意成道</b>。如乾牛皮卷之有聲、舒亦有聲；濕以脂膏卷舒皆軟。道意如是，一切柔軟無復剛強。譬於高樓見聞下人，歌舞、鍾鼓、諸六畜聲。道耳如是，亦聞天上音樂、亦聞餓鬼、地獄飢渴痛聲。<b>具見人心，有欲態者、無欲態者、有諸憙怒憎愛、愚智強弱、易化難化、好道不好道，皆分別知之</b>。<b class="red">如人喜沐浴摩身，不遍復更熟摩。道眼觀知可度者，即持佛經開解授與</b>。意志善者復得為人；行小高者死得上天；若持戒淨便得沙門四道。其得道者，皆知一世、十世、百世、無數世事。<b>亦知天地終始劫成敗時。知無數劫身所從生，彼彼時生、父母姓字、彼彼時異、壽數多少。知彼時從人道上作天，從天道下作人；或從人入地獄，從地獄作畜生、作餓鬼；從餓鬼作人，或從人復作鬼神；從鬼神入地獄、上作天，悉分別知</b>。自思惟：如人遠客，憶念故鄉具識所有；觀見五道自知已解。<b>道力自在，欲壽百歲、千歲、萬歲至無數劫皆能。欲不食，十日、百日、一歲、百歲可至無數，欲食即食</b>。如登高樓聽視下人，東西南北坐立語聲一切聞見。<b class="red">道人自知，意志已淨善惡皆棄</b>。如人好過誤犯法，吏以死狗掛頸徇令，其人羞慙欲疾免離。<b>得羅漢者，羞身如是</b>。<b class="red">羅漢有二輩：一輩為滅、一輩為護。所謂滅者，自憂得道即取泥洹；護者憂人度脫天下</b>。譬如水清，其中沙石、魚鼈自現。<b class="red">道意已淨，悉見天下心識所有</b>。沙門如是，汝師教誡寧能爾不？

阿颰對曰：此實難及。佛言：我見世間，亦有道士不知佛法，隱居藪澤食於果蓏，<b>言不用師當得自然</b>。此得道乎？對曰：不得。佛言：<b class="red">道從心得，當有師法</b>。是為癡妄信道一也。復有道士，採取百草、枝葉、華實，服食方藥自用可仙。汝師弟子亦信此乎？對曰：不信。是為癡妄信道二也。或有道士委棄父母，著鹿皮衣、臥止草蓐、被髮不食、拜天求道，徒自困苦無所成獲。汝効此乎？對曰：不效。是為癡妄信道三也。亦有道士深居閑處，題門有道，祭事水、火、日、月、五星，烹殺祠天博頰求福。汝為此乎？對曰：不為。是謂為癡妄信道四也。

佛告阿颰：*天地開闢已來，有大梵志道士二十三人。名為耆屠、留耗、盡陀、迦夷、阿柔、迦晨、𮘿夷、頞超、炎毛、巴蜜、監化、阿倫、裘曇、耆顙、𮘿淚、迦葉、暴伏、阿般、㨙𨂠、優察、波利、僥頸、陂佉。天下城郭，皆是此二十三人，共所造也。今費迦沙何如此輩人*？對曰：不及。佛言：汝師何長能為帝王作師，令帝王得道耶？對曰：不能。汝等能為太子、大臣、長吏作師，使得道耶？對曰：不能。汝師能教士農工商、長中少年、男子姤女，及令汝等皆得道乎？對曰：不能。汝師先祖頗得道乎？對曰：不聞師教。汝等趣何等道？曰：師言持八戒者死上梵天。寧見汝輩，持是八戒昇梵天耶？曰：聞師言耳。佛告阿颰：<b>我沙門得應真者，知劫中生死。分別眾人彼時為某、從某作某，知天下人及天上事，飛行在所至到，能在、能亡、能動天地，移須彌山出入無間，變化恣意。父母死亡知墮何道，追求開導能令解脫</b>。子得道者父母皆度。<b class="red">又我沙門持一正意，行二百五十戒，就無為道</b>。

佛告阿颰：我棄國捐王行作沙門，憂斷生死。今得自然，為如來、至真、等正覺、明行成為、善道、世間解、無上士、道法御、天人師，号佛、眾祐，都為天上天下作師。<b class="red">其持我經戒，無不得道者</b>。我常慈心教化天下，去惡就善；善可常行，惡不可久；苦可長處，樂不可保。樂者當時快意，久後受苦，罪至而悔無所及矣。於是阿颰熟視佛身，心念：佛相有三十二，我殊不見一相。何也？佛知其意即為出舌，先舐左耳、却舐右耳、復舐髮際、以舌覆面徐引舌下。阿颰歎曰：如佛者難值，萬世時有。舌相乃爾安得不知？佛言：汝等來久歸謝汝師。五百人皆前接佛足而去。費迦沙乘車而出，見諸弟子來即住待之。諸弟子至下車作禮。師言：瞿曇沙門名聞天下，有其相乎？住何以久？盡說何事？阿颰言：<ruby>朝<rt>zhāo</rt></ruby>來所語無有一失，還舍飯已徐當說之。師言：佛不能讓留汝飯乎？對曰：佛坐樹下了無所有。知可飯時故遣我還，即俱歸。飯已，阿颰向師具說佛語。師言：汝道佛語得無增減，欲使我事之耶？阿颰言：聽佛所語勝我梵志，但恐我種不能事耳。師即怒，<dfn title="踏。"><ruby>蹹<rt>tà</rt></ruby></dfn>地曰：我累世為師，何用不如？阿颰言：師試自往，觀其智能。師言：然當自請佛，與共談語。暮即施牀席作五百人供具。雞鳴師自行至，<dfn title="通报，传达。">通</dfn>姓名，佛請相見，作禮畢一面坐，叉手言：今設微食，願佛與眾沙門俱屈威神。佛以<dfn title="默然。"><ruby>嘿<rt>mò</rt></ruby>然</dfn>可之。費迦沙歡喜辭歸辦食，日未中又遣阿颰行迎，佛與五百沙門俱就舍，坐已定施飯食。行澡水畢，費迦沙問佛言：昨阿颰還道說佛語，不審諦願重聞之。佛言：皆是無所增減。便復為說昨時所語。聞佛語喜，即自稽首言：我昨無故瞋阿颰所語。佛言：<b class="red">汝雖怒者，是賢弟子，譬如善馬知人心意</b>。佛<dfn title="心愿。">呪願</dfn>阿颰言：使汝壽身無病。於是師讚佛言：火能照於冥，江海百谷王；聖人廣教授，如國有明君。摩尼寶第一，月為星中明，如日照天下，三界唯佛尊。

<b>佛知其心，軟正無邪</b>，為說偈言：人當仁義，<b>布施作福</b>，覺識非當，<b>守行經戒</b>。<b>世間危嶮，樂少苦多；當自憂身，不宜懈怠。務斷貪欲，致畏之習</b>，生老病死，憂哭之痛，恩愛別離，一切皆苦。<b>是故聖人，求無為道</b>。

<b>費迦沙意解</b>，起禮佛足埀淚言曰：念我先祖，皆無有知佛者。願佛愍傷，我有<dfn title="兄弟。常以喻亲密友爱。">昆弟</dfn>妻子諸家，今欲將來使受佛法。佛言：可。即皆來禮佛足受三自歸，與阿颰等俱持五戒。後費迦沙以其命終，弟子問佛：是師死者趣何道乎？佛言：已得第三不還，生十九天阿那含中，當於彼般泥洹。阿颰等五百人欲作沙門。佛言：<b class="red">各自歸家善持五戒，意志已固乃可捨家</b>。

佛說經已，皆大歡喜，作禮而去。
