---
layout: post
title: 佛開解梵志阿颰經
tags: [五戒,八正道,出家,支謙]
---

{:.author}
吳月支國居士支謙譯

聞如是。

一時，佛與五百沙門俱，遊於越<ruby>祇<rt>qí</rt></ruby>，到鼓車城外樹下坐。

比聚有豪賢梵志，名費<ruby>迦<rt>jiā</rt></ruby>沙，明曉經書，星宿運度，所問皆答。有五百弟子，弟子中第一者，名阿<ruby>颰<rt>bá</rt></ruby>。阿颰問師言：今有佛來，人稱其德，名蓋天地，不識斯何人也。

費迦沙言：吾聞是釋種國王太子，<dfn title="副词。乃。"><ruby>厥<rt>jué</rt></ruby></dfn>興無師，自著經化。

阿颰言：若無師者，名譽何美？又國王子，多憍婬好樂，<dfn title="副词。表示疑问，相当于怎么、岂。">安</dfn>肯<dfn title="道路。">塗</dfn>行降志乞食，誨人不倦？將是真人乎。願師可行觀其道德。

費迦沙言：不然。我世豪賢，聰叡多才，彼為新出，義當來<dfn title="请求，拜见。"><ruby>謁<rt>yè</rt></ruby></dfn>，吾不宜往。

阿颰言：我聞天帝釋與第七梵，皆下事之。所教弟子，悉得五通，輕舉能飛，達視洞聽，知人意志，及生所從來，死所趣向。此<dfn title="副词。大概，大概是，恐怕。">蓋</dfn>天師，何肯來謁！

費迦沙言：經說帝王生子，有三十二相者，立即當為飛行皇帝，王四天下。自然七寶，一金輪寶、二白象寶、三紺馬寶、四玉女寶、五神珠寶、六理家寶、七賢將寶。當有千子，皆才明勇武，一人當千，兵杖不用，其世泰平。若棄天下，當為自然佛，以無為為化，度人得道。彼豈是耶？汝且往觀，有此相者，其<dfn title="副词。确实，果真。"><ruby>審<rt>shěn</rt></ruby></dfn>是佛，吾當事之。

阿颰言：願與同志共行。師言：大善。即與五百弟子俱，到皆下車<dfn title="宾主相见的礼仪。"><ruby>揖<rt>yī</rt>讓<rt>ràng</rt></ruby></dfn>佛。佛使就座，五百人盡坐，獨阿颰左右<ruby>彷<rt>páng</rt></ruby>徨，微觀佛相。佛知其意，亦起<ruby>併<rt>bìng</rt></ruby>行。阿颰住，佛亦住；阿颰坐，佛亦坐。

阿颰乃問佛言：本事何等道？除鬚髮、披袈裟、持鉢何應？

佛言：**吾求道已來，歷世久遠，不可稱紀。常奉諸佛，行菩薩道，所事師友，無復央數**。_**除鬚髮者，為終身戒**，捐棄貪愛，無復飾好_{:.red}。使人不欲己，己亦不欲人。_袈裟法服，古聖<ruby>旌<rt>jīng</rt></ruby>表，**解釋垢結，無復世念**_。鉢為應器，宜道人用，節身約省，非義不受也。斯皆無為清淨之像。**今我作佛，為天下師**，自恣汝意，欲問勿難。

阿颰言：我等所事師，費迦沙，世世聰明，名昇<dfn title="辽远，深远。">遐遠</dfn>，又是梵種，特勝餘人。天下雖貴為王，亦有不仁，而我種者，獨不好殺。

佛言：吾本用惡殺故，求佛無上正真之道。汝梵志種，但口貴仁，雖手不殺，心皆有殺。今我為佛，身、口、意淨，一切不殺。用天下人皆好殺故，教以仁義。

阿颰問言：今佛棄捐妻子，自絕種嗣，殆不若我師，世世繼嗣也。

佛言：天下人狀，本末各異，眾人前世曾為我子，吾亦曾為一切人子。會輙有離，種姓無常，或時冤仇相從為親、或時親屬復為冤仇，因緣離合一切如幻。_父母妻子本非我親，吾亦非彼有。世人但以是我、非我而為罪惡，為後受苦_{:.red}。昔我古世時，曾為剎利王，名為鼓摩床，有四子，一名郁鉗、二名虔尼、三名度、四名淳。王尚未崩，四子爭位，王聞愁憂，念四子爭，當殺人民。即委國東去，行行自念：人生無幾，無憂乃長。今我為王，欲得子姓，既已有子，還欲相伐。有嗣如是，何益於人？吾不忍見，恐殺無辜，但當捨家作沙門耳。即北入山，就道人迦比校止草廬。又有道人摩離，王問其本：何緣學道？摩離自說：娶妻無子，顏<ruby>慙<rt>cán</rt></ruby>諸家，故作沙門。王言：異哉！吾為國王，有子四人。身尚未死，而子國亂，不忍見之，故為道耳。摩離意解，乃遂精進。如是，阿颰。正使子賢，父老病亡，子不能却。生時為惡，死入地獄，子不能代。用是故，我常以慈心救濟人物，道成得佛，度脫天下。

阿颰言：佛為難及。今天下有四種人，君子、梵志、田家、工伎，獨我梵種，為真且貴。其餘三輩，皆事我種。佛言：假使汝種為真貴者，儻婦無子，婢而生男，當舉之不？曰：當舉之。今汝祖母，現取婢子為後，可為真貴耶？阿颰默然。五百弟子，皆起住言：瞿曇沙門，何毀我種。阿颰才智，亦能相難。佛言：皆默然。若其才智，當自辯之。佛問其祖，至三無對。

金剛力士，舉大杵言：佛重問汝，何故不對？阿颰懼曰：實如佛言。五百人言：佛聖智明，阿颰母者，信釋家婢。我等從今，請不復敬。佛言：不然。世或母賤，而子賢貴，阿颰賢人，不可毀也。若使梵種，娶剎利女，生子長大，當學父家？學母家耶？皆曰：當學父家。佛言：如是，母賤何損？若子長大，明經行高，<ruby>踰<rt>yú</rt></ruby>於父者，汝加敬之。若梵志女，為剎利*婦*，生子長大，知外家賢，而不肯學。自效父家，射獵殺生，汝當敬不？皆曰：不敬。佛言：如是，用為問母？若使阿颰有子復賢，才秀絕世，汝當奈何？皆曰：當著上坐。設父母俱是梵種，生子不肖，無所<dfn title="正直。">中直</dfn>，汝當奈何？皆曰：當著下坐。佛言：如是，*貴*是*有常*耶？若梵志子，殺盜犯法，吏當捕不？曰：當捕之。汝何不拒言：我種貴，不應收捕？曰：現有罪，何得言種。

佛言：今我為佛，師民仁孝，告之**正言**，去欲、怒、癡。有常之<ruby>態<rt>tài</rt></ruby>，諸為惡者，我輙教令不殺、盜、婬、妄語、飲酒、祠祀事邪。*人宿為惡，身當受罪，烹殺祠天為過滋甚，無所補也*{:.limegreen}。且夫天意清仁，豈食人食乎？*有德致祐，非殺為福*{:.limegreen}。是以**天下賢智世主，聞佛經戒，皆自割絕，願不為惡**{:.darkorange}。_其持戒死精神上天。**若能至心清淨，即得沙門四道**_{:.red}。一曰溝港、二曰頻來、三曰不還、四曰應真。又天下君王，雖行政欲平，亦<dfn title="索取，责令，要求。">責</dfn>民租稅，貪意不除。今我為佛，都使天下無復情欲，得無為道。我求道以來，其劫無數，每生有願，願棄愛欲，修沙門行，無適無莫。於**天下人賢明君子，聞佛經戒，靡不奉行，其不承者後皆有悔**{:limegreen}。_**能制意志，無復貪欲，便斷生死憂哭之道**。不追相戀焉，得離苦痛_{:.red}。天下無常，人如水泡，一成一壞，莫能自存。

佛問阿颰：汝師以何教戒？對曰：師戒不得殺人、殺牛，不得盜金銀，不婬師家及弟子婦，不得飲酒，年四十八乃得娶妻。我師教人，盡此八戒。未知佛戒，復何義也？

佛言：樂聞者聽。若族姓子來自陳說，貪樂佛戒，我隨其能而授與戒。**欲居家修道者，名曰清信士，當持五戒**{:.limegreen}。一不好殺。禽獸、蠕動之類，無所尅傷，以己況彼，不加刀杖。心念為仁，口不及殺。二不偷盜。貪殆人財，欺斗秤尺，如圭銖分，不得侵人。心存于義，口不教取。三不好欲婬，犯人婦女。不觀華色，不聽好音樂，心修禮禁，言不失法。四不妄語，譖入人罪。時而後言，言必誠信，心不漏慢，口無毀譽。五不飲酒，縱情<ruby>酗<rt>xù</rt>𨠕<rt>yòng</rt></ruby>，心不好嗜，口無味嘗。酒有三十六失，勿以勸人。是名為我清信士之戒也。

佛言：我不呼人，人自來請。敬受戒，轉敷教，去惡就善。天下賢智，欲作沙門，我每先問，何緣覺悟？夫為人子，當以孝敬，安養為務。而欲為道，當報父母。父母聽許，然後為說沙門之戒，有二百五十。**終身清淨，得無不能，中道而廢，失供養恩**{:.darkorange}。若人故請，*信意不轉，堪奉法律，爾乃與戒*{:.darkorange}。

沙門之戒，慈仁為本。不得殘殺，蠕動之類，哀念人物，踰於赤子。亦不怨訟，求直於人。常念所生，及師友恩，精進求道，欲度父母。沙門不得貪，欺妄取人財，見諸寶貨，當如糞土。人與不受，受者不留，轉周窮乏。常為人說，不貪之德。沙門不得，有婦繼嗣。防遠女人，**禁閉情態**，行見好色，目不逆送。老者比母，次如姉妹。若心不止，當觀惡露，以却婬行。**行起生死，皆由癡愛**{:.red}。沙門不得，妄言、綺語，譖入人罪。見聞如實，非義勿傳。和解諍者，兩說其善，**徐言惟正，無宣人私**。沙門不得，<ruby>吟<rt>yín</rt></ruby>詠歌曲、弄舞調戱，及論<dfn title="古代称以音乐歌舞或杂技戏谑娱人的艺人。">倡優</dfn>。**當勤精思，溫故知新**{:.red}。*沙門所說，言必法師，其所不聞，不得意造*{:.limegreen}。晨夜誦經，不得謬誤，**精行道要，以除眾穢**。*為人說法，思合義意*{:.limegreen}。沙門不得，安臥好床，衣不文綵、食不著味，不用金銀、朱漆之器，但應瓦鐵之鉢。沙門不得，飲酒、嗜肉，思嘗氣味，不得服藥酒，及詣酒家。沙門不得，以諸華香塗身、燒熏衣服。**思念持戒**。

沙門不得，買使奴婢、借賃僮客，或人進與，一不得受。沙門不得，畜養六畜、車輿騎乘，快心恣意。沙門不得，<ruby>儲<rt>chǔ</rt><dfn title="储存，收藏。">貯</dfn><rt>zhù</rt></ruby>米穀，朝朝乞食，不過七家。一家不得，乃到二家，<dfn title="周，环绕，遍及。">匝</dfn>七家不得，應但飲水。沙門入聚，當如鳥食，飽而棄去，不顧其餘。**若不得食，心亦不恨**。沙門捨家，止不懷安，不慕好舍，其唯山澤、樹下而已。沙門不得，<dfn title="小贩。引申为贩卖。"><ruby>裨<rt>pí</rt></ruby>販</dfn>求利，思念此彼，何貴何賤。沙門不得，田廬園圃，墾殖苗稼，思樂種作。沙門不得，論說樂地、水、香華，**一心惟道，不應念餘**。沙門不得，議道國邑、墟聚好惡，有所高下。沙門不得，評論同道，基業、田宅、穀粮、衣食，彼有此無。沙門不得，臥談、食語。不得<dfn title="喜悦，欢快。">豫</dfn>知，國家政事，治軍行師，攻奪可否。沙門不得，說其衣服、飲食、精美，及麤泉水好惡。沙門不得，說諸畜生形態好惡。*此愚人談，非道法語*。

*沙門不得，自稱解經，說彼不通，自伐作賢，不當貢高。沙門講法，不得言我經利、汝經礙，我戒行淨、汝戒行穢。不得言，我師明、汝師不明*{:.darkorange}。佛經一統，其歸無二，**壯志自抗，不容毀譽**{:.red}。不得言，我世大姓、汝種孤<dfn title="鄙陋。"><ruby>窶<rt>jù</rt></ruby></dfn>。*不得自說，曾與某講，已不如我*{:.limegreen}。沙門不得，轉自相平，<dfn title="通谋。">某</dfn>好牀机、被枕臥具，某有弊䟽。不得照鏡、摩鬚，念著細滑。不得觀長者鬪諸賤人，及畜生鬪。不得效以手拳相加。不得摴蒱、博奕，觀效諸戲，懈臥謀食。不得念到某方、某郡，從彼還此，計其道里。不得作男女醫，及牛馬醫。不得教人，當吐下莫吐下。不得習弄兵仗，彈丸擲戲。不得學相男女，貧富、貴賤有相無相，及相六畜儀形之狀。不得考占水旱、災變，歲之豐儉。沙門不得，仰觀曆數，推步日月，盈虛薄蝕，星殞變見，山崩地動，歲中風雨，一不得知。

**沙門過日中，不得食，衣食麤疎，心不以怨**{:.limegreen}。鉢常𬽳左脇下，**其所行處，不憂飢寒**{:.darkorange}，身常與鉢俱，如鳥有翅。**口不妄食，六情常端，恥志不昇，不恨身苦**{:.red}。**願在經戒，目不眄色，耳鼻口身所更好惡，其心不動**{:.limegreen}。節食將身，不飢不飽，臥趣息體，假寐不久，抗志清邈，恒在泥洹。譬如孝子，早喪父母，哀號思慕，無須臾忘。斯我沙門，**守志行道**，坐即禪思、興則諷詠、寤寐精進、匪遑戒行。是為佛弟子。

佛告阿颰：如此戒者，有二百五十，今粗說耳。**沙門攝意，不使放逸，閑居靜處，去婬怒癡，以趣智慧**{:.red}。常用慈心，愍傷天下，捐棄眠臥，貪欲之態。**一心信法，不復疑惑，乃得羅漢**{:.darkorange}。羅漢者，為已應真。譬如人居，常貧負債，治生獲利，歸畢歡喜。復有罪人，久繫獄中，有好長者，方便得出。亦如奴婢，免為良民，及病連年，醫療得愈。又如商人，從澁難道，得重貨歸。此五譬喻，人皆歡喜，而我沙門，亦猶若此。**自念生死，久繫五陰，更苦無量，今得解脫**。何謂五陰？一色、二痛、三想、四行、五識。**此五覆人，令不見道**。

**沙門自思，覺知無常，身非其身。愚癡意解，心無所著，色陰已除，是第一喜。沙門思念，自見身中，五藏不淨。貪欲意解，善惡無二，痛陰已除，是第二喜。沙門精思，見恩愛苦，不為漏習，無更樂意。想陰已除，是第三喜。沙門思惟，身口意淨，無復喜怒。寂然意定，不起不為，行陰已除，是第四喜。沙門自念，得佛清化，斷諸緣起。癡愛盡滅，識陰已除，是第五歡喜也**{:.red}。

佛告阿颰：**我沙門捐棄諸欲，奉行經戒，以斷生死，則於今世，無復憂哭、相戀之意**{:.darkorange}。吾不貪人，人亦不貪我。而吾**以道慈念一切，欲使度脫**。**夫人為道，一世苦耳。不為道者，其苦彌長**{:.red}。_如人沐浴，但可外淨，心垢不除。**得應真者，眾惡都除**_。**凡人志心，道人心一，如石在地，日炙不消，雨漬不釋，風吹不動**{:.darkorange}。_出其凡俗得成至道，**心意已冷無復熱婬**{:.limegreen}。譬如蓮華出於污泥，根葉常冷，塵水不著_。沙門自念，父母養子，恩極一世，佛開天下，使人得道。_自見本末五道生死，知人壽命，**意志已正**_。所為自恣，欲上天即上，入海即入。

譬如以香，盥浴死人，不能使香。教惡人善，不能必善。人心惡者，身口俱惡。_外學家言，但恣則耳，**無有真道**_{:.limegreen}。道人聞此，終不應答。**知凡人意，想見皆倒，愚不解道，以正為邪，不別真偽**{:.red}。聖人愍之，故加慈愛。

**沙門持意，如人衣新衣，坐起慎護，不欲點污**{:.red}。故**持戒者，常與心爭，使百惡來，終不聽受**{:.limegreen}。父母生子，幼化以道，長犯罪死，不可怨親。譬如踞床，有木無繩，不能得坐。**子無明師，亦不得道，如此儒士**{:.red}。吾前世時，多事賢聖，所受非凡，皆無為師也。

得羅漢者，能自陳說，於某處得溝港、於某處得頻來及不還。至應真，為都解脫，不復生死。具知闊狹，如觀好畵，分別五綵。*見天下人，皆有三毒、憍慢、放逸、貪味之態*{:.darkorange}。**自知已解，不復貪天上生，亦不樂人中。但念眾生，欲令解脫**。

凡人未聞，宜諦受學，如持綵絲，貫瑠璃珠，五色悉現。道眼見人，魂神生所從來，死趣何道。知某人死，神墮地獄，某墮畜生、某墮鬼神、某入人形、某死上天。**道成自知，斷此五處，已得所願，視身如土，聽取我身，破碎亦可**{:.limegreen}。**以明真偽，如入清水，沙礫、珠寶所有悉見**{:.darkorange}。豫知天下，一人為百，百人為一。所以然者？一人生子，轉至玄孫，興盛為百。或時百人，死亡空`[浿*昜]`。

更餘有一沙門得道，具見好惡，知何人死當生善道，亦知何人當墮惡道。自見身中，四氣分數，知人壽命，苦樂長短。_**本從不明，心識為行，行受名色**。但因緣寄託，生母腹中。_{:.limegreen}更相憂念，父母言我子，子言我父母，精神展轉，皆不自識。宿命善者，復生為人，則富貴長壽。其不善者，則苦短命，各由本業。天地人物，一仰四氣，一地、二水、三火、四風。人之身中，強者為地、和淖為水、溫熱為火、氣息為風。*生借用此，死則歸本，**計其本末，各自為他**，凡人不覺*{:.darkorange}。

天地之間，生者如夢，命祿至短，擾擾而死。譬如風吹海水，波浪相逐，生死亦然，往來無休。沙門得道，悉知天地，成敗終始，一劫中事，身所更來。亦知久遠，無數劫事。乃知天下，得道神仙，無及佛者。**自知意志，本有萬端，今事成一**{:.red}。常悲*眾人，為貪、欲、迷、婬、怒、癡、醉，交亂胸中，或作恩愛，不知此要*{:.limegreen}。得道達視，如人鑑鏡。飛行無礙，石璧皆過；能上須彌，手捫日月；能令身中，別出水火；能沒地下，從一方出；能行空中，坐臥自在；能使魔王，梵釋諸天，無不傾側。譬如陶家，燒作瓦器，盛水不漏。凡人如坯，得道如瓦，可燥可濕，潛漬不碎。如鍛金師，任作何器；得神足者，亦復如是，在所變化。*陶冶之家，欝火盛器。我沙門，亦<b>欝意成道</b>*{:.darkorange}。如乾牛皮，卷之有聲、舒亦有聲；濕以脂膏，卷舒皆軟。**道意如是，一切柔軟，無復剛強**。

譬於高樓，見聞下人，歌舞、鍾鼓、諸六畜聲。道耳如是，亦聞天上音樂、亦聞餓鬼、地獄飢渴痛聲。*具見人心，有欲態者、無欲態者、有諸憙怒憎愛、愚智強弱、易化難化、好道不好道，皆分別知之*{:.darkorange}。如人喜沐浴摩身，不遍復更熟摩。**道眼觀知，可度者，即持佛經，開解授與**。*意志善者，復得為人；行小高者，死得上天；<b>若持戒淨，便得沙門四道</b>*{:.limegreen}。其得道者，皆知一世、十世、百世、無數世事。亦知天地，終始劫成敗時。知無數劫，身所從生，彼彼時生，父母姓字，彼彼時異，壽數多少。知彼時從人道，上作天，從天道下作人；或從人入地獄，從地獄作畜生、作餓鬼；從餓鬼作人，或從人復作鬼神；從鬼神入地獄、上作天，悉分別知。

自思惟，如人遠客，憶念故鄉，具識所有，觀見五道，自知已解。道力自在，欲壽百歲、千歲、萬歲，至無數劫皆能。欲不食，十日、百日、一歲、百歲，可至無數。欲食即食。如登高樓，聽視下人，東西南北，坐立語聲，一切聞見。**道人自知，意志已淨，善惡皆棄**{:.red}。如人好過，誤犯法，吏以死狗，掛頸徇令，其人羞慙，欲疾免離。**得羅漢者，羞身如是**。

*羅漢有二輩，一輩為滅、一輩為護。所謂滅者，自憂得道，即取泥洹；護者憂人，度脫天下*{:.red}。譬如水清，其中沙石、魚鼈自現。**道意已淨，悉見天下，心識所有**。沙門如是，汝師教誡，寧能爾不？

阿颰對曰：此實難及。佛言：我見世間，亦有道士，不知佛法，隱居藪澤，食於果蓏，言不用師，當得自然。此得道乎？對曰：不得。佛言：道從心得，當有師法。是為*癡妄信道*一也。復有道士，採取百草，枝葉華實，服食方藥，自用可仙。汝師弟子，亦信此乎？對曰：不信。是為*癡妄信道*二也。或有道士，委棄父母，著鹿皮衣、臥止草蓐、被髮不食，拜天求道，徒自困苦，無所成獲。汝効此乎？對曰：不效。是為*癡妄信道*三也。亦有道士，深居閑處，題門有道，祭事水、火、日、月、五星，烹殺祠天，博頰求福。汝為此乎？對曰：不為。是謂為*癡妄信道*四也。

佛告阿颰：天地開闢已來，有大梵志道士，二十三人。名為耆屠、留耗、盡陀、迦夷、阿柔、迦晨、𮘿夷、頞超、炎毛、巴蜜、監化、阿倫、裘曇、耆顙、𮘿淚、迦葉、暴伏、阿般、㨙𨂠、優察、波利、僥頸、陂佉。天下城郭，皆是此二十三人，共所造也。今費迦沙，何如此輩人？對曰：不及。佛言：汝師何長，能為帝王作師，令帝王得道耶？對曰：不能。汝等能為，太子、大臣、長吏作師，使得道耶？對曰：不能。汝師能教，士農工商、長中少年、男子姤女，及令汝等，皆得道乎？對曰：不能。汝師先祖，頗得道乎？對曰：不聞師教。汝等趣何等道？曰：師言持八戒者死上梵天。寧見汝輩，持是八戒，昇梵天耶？曰：聞師言耳。

佛告阿颰：我沙門得應真者，知劫中生死。分別眾人，彼時為某、從某作某。知天下人，及天上事。飛行在所至到；能在、能亡、能動天地。移須彌山，出入無間，變化恣意。*父母死亡，知墮何道；追求開導，能令解脫。子得道者，父母皆度*{:.darkorange}。又**我沙門，持一正意，行二百五十戒，就無為道**。

佛告阿颰：我棄國捐王，行作沙門，憂斷生死，今得自然。為如來、至真、等正覺、明行成為、善道、世間解、無上士、道法御、天人師。号佛、眾祐，都為天上、天下作師。其**持我經戒，無不得道者**{:.limegreen}。我常慈心，教化天下，去惡就善。善可常行，惡不可久；苦可長處，樂不可保。**樂者當時快意，久後受苦**，罪至而悔，無所及矣。

於是阿颰，熟視佛身，心念：佛相有三十二，我殊不見一相，何也？*佛知其意，即為出舌。先舐左耳，却舐右耳，復舐髮際。以舌覆面，徐引舌下*。阿颰歎曰：如佛者難值，萬世時有；舌相乃爾，安得不知？佛言：汝等來久，歸謝汝師。五百人皆前接佛足而去。

費迦沙乘車而出，見諸弟子來，即住待之。諸弟子至，下車作禮。師言：瞿曇沙門，名聞天下，有其相乎？住何以久，盡說何事？阿颰言：<ruby>朝<rt>zhāo</rt></ruby>來所語，無有一失，還舍飯已，徐當說之。*師言：佛不能讓留汝飯乎？對曰：佛坐樹下，了無所有。知可飯時，故遣我還，即俱歸*{:.limegreen}。飯已，阿颰向師，具說佛語。師言：汝道佛語，得無增減，欲使我事之耶？阿颰言：聽佛所語，勝我梵志；但恐我種，不能事耳。師即怒，<dfn title="踏。"><ruby>蹹<rt>tà</rt></ruby></dfn>地曰：我累世為師，何用不如？阿颰言：師試自往，觀其智能。

師言：然當自請佛，與共談語。暮即施牀席，作五百人供具。雞鳴，師自行至，<dfn title="通报，传达。">通</dfn>姓名，佛請相見。作禮畢，一面坐，叉手言：今設微食，願佛與眾沙門，俱屈威神。佛以<dfn title="默然。"><ruby>嘿<rt>mò</rt></ruby>然</dfn>可之，費迦沙歡喜，辭歸辦食。日未中，又遣阿颰行迎。佛與五百沙門，俱就舍，坐已定。施飯食，行澡水畢，費迦沙問佛言：昨阿颰還，道說佛語，不審諦，願重聞之。佛言：皆是無所增減。便復為說，昨時所語。聞佛語喜，即自稽首言：我昨無故，瞋阿颰所語。佛言：汝雖怒者，是賢弟子，譬如善馬，知人心意。佛<dfn title="心愿。">呪願</dfn>阿颰言：使汝壽身無病。

於是師讚佛言：

火能照於冥，江海百谷王；聖人廣教授，_如國有明君。摩尼寶第一，月為星中明，如日照天下，**三界唯佛尊**_。

佛知**其心軟正、無邪**，為說偈言：

人當仁義，布施作福，覺識非當，守行經戒。世間危嶮，樂少苦多；**當自憂身，不宜懈怠**。**務斷貪欲，致畏之習**，生老病死，憂哭之痛，恩愛別離，一切皆苦。是故聖人，求無為道。

費迦沙意解，起禮佛足，埀淚言曰：念我先祖，皆無有知佛者。願佛愍傷。我有<dfn title="兄弟。常以喻亲密友爱。">昆弟</dfn>，妻子諸家，今欲將來，使受佛法。佛言：可。**即皆來禮佛足，受三自歸，與阿颰等，俱持五戒**。

後費迦沙以其命終。弟子問佛：是師死者，趣何道乎？佛言：已得第三不還，生十九天阿那含中，當於彼般泥洹。**阿颰等五百人，欲作沙門。佛言：各自歸家，善持五戒，意志已固，乃可捨家**{:.red}。

佛說經已，皆大歡喜，作禮而去。
