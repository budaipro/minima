---
layout: post
title: 佛說法滅盡經
---

**<dfn title="出三藏记集。为梁代释僧佑撰，后世经录家又简称它为僧佑录。">僧祐錄</dfn>中失譯經人名今附宋錄**{: .translator }

聞如是。

一時，佛在<dfn title="末罗国。佛涅槃处。">拘夷那竭國</dfn>。

如來三月當般涅槃，與諸比丘及諸菩薩，<dfn title="阿僧祇。">無央數</dfn>眾來詣佛所，稽首于地。世尊寂靜，默無所說，光明不現。賢者阿難，作禮白佛言：世尊前後說法，威光獨顯，今大眾會，光更不現。何故如此？其必有故，願聞其意。佛默不應，如是至三。

佛告阿難：吾涅槃後，法欲滅時，<dfn title="五无间业。罪恶极逆于理，故谓之逆。">五逆</dfn>濁世，魔道興盛。魔作沙門，壞亂吾道，著俗衣裳，樂好袈裟、五色之服，飲酒<dfn title="食，吃。"><ruby>噉<rt>dàn</rt></ruby></dfn>肉，殺生貪味，無有慈心，更相憎嫉。

時，有菩薩、辟支、羅漢，精進修德，一切敬待，人所<dfn title="宗仰，归趋。">宗向</dfn>，教化平等，憐貧念老，<dfn title="抚养，养育。"><ruby>鞠<rt>jū</rt></ruby>育</dfn>窮厄。恒以經像令人奉事，作諸功德，志性恩善，不侵害人，損身<dfn title="犹济人。"><ruby>濟<rt>jì</rt></ruby>物</dfn>，不自惜己，忍辱仁和。

設有是人，眾魔比丘咸共嫉之，誹謗揚惡，<dfn title="斥退废黜。指排除摈弃。"><ruby>擯<rt>bìn</rt>黜<rt>chù</rt></ruby></dfn>驅遣，不令得住。自<dfn title="皆，共同。">共</dfn>於後，不修道德，寺廟空荒無復修理，轉就毀壞。但貪財物積聚不散，不作福德。販賣奴婢、耕田種植、焚燒山林，傷害眾生無有慈心。奴為比丘，婢為比丘尼，無有道德，婬<ruby>妷<rt>yì</rt></ruby>濁亂男女不別。令道薄淡，皆由斯輩。或避縣官依倚吾道，求作沙門，不修戒律。月半、月盡雖名誦戒，厭倦懈怠不欲聽聞，抄略前後不肯盡說。經不誦習，設有讀者不識字句。為強言是，不<dfn title="征询。"><ruby>諮<rt>zī</rt></ruby></dfn>明者。<dfn title="骄傲自大，纵横自恣。">貢高</dfn>求名，虛顯雅步，以<dfn title="求取。">為</dfn><dfn title="对荣华富贵的欲望。">榮冀</dfn>，望人供養。眾魔比丘命終之後，精神當墮<dfn title="无间地狱。古译无择地狱。">無擇地獄</dfn>五逆罪中，餓鬼、畜生靡不經歷，恒河沙劫罪竟乃出，生在邊國無三寶處。

法欲滅時，女人精進恒作功德，男子懈慢不用法語，眼見沙門如視糞土，無有信心，法將<dfn title="隐没，灭绝。"><ruby>殄<rt>tiǎn</rt></ruby>沒</dfn>。登爾之時，諸天泣<ruby>淚<rt>lèi</rt></ruby>，水旱不調、五穀不熟，疫氣流行，死亡者眾。人民勤苦，縣官計<dfn title="克扣，暗中削减。">剋</dfn>，不順道理，皆思樂亂。惡人轉多，如海中沙，善者甚少，若一若二。劫欲盡故，日月轉短，人命轉促，四十頭白。男子婬妷，精盡夭命，或壽六十。男子壽短，女人壽長，七八九十或至百歲。

大水忽起，卒至無期，世人不信，故為有常。眾生雜類，不問豪賤，沒溺浮漂，魚鱉食<dfn title="食，吃。"><ruby>噉<rt>dàn</rt></ruby></dfn>。

時有菩薩、辟支、羅漢，眾魔驅逐不<dfn title="参加，参与。">預</dfn>眾會，三乘入山，福德之地，<dfn title="淡泊。"><ruby>恬<rt>tián</rt>怕<rt>bó</rt></ruby></dfn>自守以為欣快，壽命延長，諸天衛護。月光出世，得相遭值，共興吾道五十二歲。首楞嚴經、般舟三昧先化滅去，十二部經<dfn title="随后。">尋後</dfn>復滅，盡不復現不見文字，沙門袈裟自然變白。

吾法滅時，譬如油燈臨欲滅時，光明更盛於是便滅。吾法滅時亦如燈滅，自此之後難可數說。如是之後數千萬歲，彌勒當下世間作佛。天下泰平，毒氣消除，雨潤和適，五穀滋茂、樹木長大，人長八丈，皆壽八萬四千歲，眾生得度不可稱計。

賢者阿難作禮白佛：當何名斯經？云何奉持？佛言：阿難。此經名為法滅盡。宣告一切，宜令分別，功德無量不可稱計。四部弟子聞經，悲慘<dfn title="因失意或失望而伤感、懊恼。"><ruby>惆<rt>chóu</rt>悵<rt>chàng</rt></ruby></dfn>，皆發無上聖真道意，悉為佛作禮而去。
