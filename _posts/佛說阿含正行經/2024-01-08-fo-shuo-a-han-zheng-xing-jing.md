---
title: 佛說阿含正行經
tags: [安世高]
---

{:.author }
<dfn title="东汉（公元25年—220年），史称后汉。">後漢</dfn>安息國三藏安世高譯

聞如是。

一時，佛在舍衛國祇樹給孤獨園。是時，佛告諸比丘言：我為汝說經，上語亦善、中語亦善、下語亦善。<b class="red">語深說度世之道，正心為本</b>。<b>聽我言，使後世傳行之</b>。諸比丘叉手受教。

佛言：<b class="red">人身中有五賊，牽人入惡道。何等五賊？一者色、二者痛痒、三者思想、四者生死、五者識，是五者人所常念</b>。佛言：人常為目所欺，為耳所欺，為鼻所欺，為口所欺，為身所欺。目但能見，不能聞；耳但能聞，不能見；鼻但能知香，不能聞；口但能知味，不能知香；身體但能知寒溫，不能知味。<b class="limegreen">是五者皆屬心，心為本</b>。

佛言：諸比丘。<b class="red">欲求道者，當端汝心。從<dfn title="无明。">癡</dfn>但墮十二因緣，便有生死</b>。何等十二？一者本為癡、二者行、三者識、四者字、五者六入、六者栽、七者痛、八者愛、九者受、十者有、十一者生、十二者死。<b>施行善者，復得為人；施行惡者，死入地獄、餓鬼、畜生中</b>。

<b class="red">佛坐思念：人癡故有生死。何等為癡？本從癡中來，今生為人。復癡心不解、目不開，不知死當所趣向，見佛不問，見經不讀，見沙門不承事。不信道德，見父母不敬，不念世間苦，不知<dfn title="地狱。">泥犁</dfn>中<dfn title="犹拷问。">考治</dfn>劇。是名為癡。故有生死，不止生死</b>。如呼吸間，脆不過於人命。人身中有三事，身死，識去、心去、意去。是三者，常相追逐。施行惡者，死入泥犁、餓鬼、畜生、鬼神中。施行善者，亦有三相追逐，或生天上、或生人中。<b>墮是五道中者，皆坐心不端故</b>。

佛告諸比丘：<b class="red">皆端汝心，端汝目，端汝耳，端汝鼻，端汝口，端汝身，端汝意。身體當斷於土，魂神當不復入泥犁、餓鬼、畜生、鬼神中</b>。視人家有惡子，為吏所取，皆坐心不端故。人身有百字，如車有百字。<b>人多貪、好怒，不思惟身中事，死入泥犁中，悔無所復及</b>。

佛言：我身棄國捐遮迦越王，憂斷生死，欲度世間人使得<dfn title="涅槃。"><ruby>泥<rt>niè</rt>洹<rt>huán</rt></ruby></dfn>道。第一精進者，即得阿羅漢道；第二精進者，自致阿那含道；第三精進者，得斯陀含道；第四精進者，得須陀洹道。<b>雖不能大精進者，當持五戒：一不殺、二不盜、三不兩舌、四不<dfn title="纵欲放荡。">婬<ruby>妷<rt>yì</rt></ruby></dfn>、五不飲酒</b>。

佛言：<b>人坐起常當思念是四事。何等四？一者、自觀身，觀他人身；二者、自觀痛痒，觀他人痛痒；三者、自觀意，觀他人意；四者、自觀法，觀他人法</b>。內復欲亂者，心<dfn title="细致。">小</dfn>自端視身體，飽亦<dfn title="困窘，疲困；顶点，最高限度。">極</dfn>、飢亦極、住亦極、坐亦極、行亦極、寒亦極、熱亦極、臥亦極。臥欲來時當自<ruby title="惊">驚<rt>jīng</rt></ruby>起坐，坐不端者當起立，立不端者當經行，心儻不端者當自正。譬如國王<dfn title="带领。">將</dfn>兵出鬪健者在前，既在前鄙，復却適欲却著後人。<b>沙門既棄家，去妻子、除鬚髮作沙門，雖一世苦，後長得解脫</b>。<b class="red">已得道者內獨歡喜，視妻如視姊弟，視子如知識，無貪愛之心</b>。常慈哀十方諸天人民、<dfn title="地狱。">泥犁</dfn>、餓鬼、畜生，蜎飛蠕動之類，皆使富貴、安隱度脫，得泥洹之道。見地蟲，當以慈心傷哀之。<b>知生不復癡，能有是意</b>。常念師事佛，如人念父母。如獄中有死罪囚，有賢者往請囚，囚<dfn title="机敏聪慧。"><ruby>黠<rt>xiá</rt></ruby>慧</dfn>常念賢者恩。<b class="limegreen">比丘以得道，常念佛如是，念經如人念飯食</b>。

佛言：<b>諸比丘轉相承事，如弟事兄。中有癡者當問慧者，展轉相教。問慧者如冥中有燈火</b>。無得陰<ruby>搆<rt>gòu</rt></ruby>作惡，無得諍訟，見金銀當如視土，無得妄證人入罪法，無得傳人惡言、轉相鬪語言，無得中傷人意，不聞莫言聞，不見莫言見。行道常當低頭視地，蟲無得<dfn title="踩。"><ruby>蹈<rt>dǎo</rt></ruby></dfn>殺，無得自貪人婦女，無得<dfn title="端详，细看。">形相</dfn>人婦女。<b>坐自思惟，去貪愛之心，乃得為道耳</b>。

佛言：欲求道者當於空閑處坐，自呼吸其喘息，知息短長；息<dfn title="不回报，不答复。">不報</dfn>形體皆極，閉氣不息形體亦極。分別自思惟：形體誰作者？心當觀外，亦當觀內，自思惟。<dfn title="高兴愉快的样子">歡然</dfn>與人有異，心當是時不用天下珍寶。<b class="red">心稍欲隨正道，意復欲小動者，當攝止即還守，意即為還</b>。<b>譬如人有鏡不明不見形，磨去其垢即自見形。人已去貪、婬、瞋恚、愚癡，譬如磨鏡。諦思惟天下，皆無有堅固，亦無有常</b>。

佛告諸比丘：<b class="limegreen">持心當如四方石</b>。石在中庭，雨墮亦不能壞，日<dfn title="曝晒，烤。"><ruby>炙<rt>zhì</rt></ruby></dfn>亦不能消，風吹亦不能起。<b>持心當如石</b>！

佛告諸比丘：<b class="red">天下人<i>心</i>如流水，中有草木各自流去，不相顧望。前者亦不顧後，後者亦不顧前，草木流行各自如故。人心亦如是，<i>一念</i>來一念去，如草木前後不相顧望</b>。<b>於天上天下無所復樂，寄居天地間，棄身不復生</b>。道成乃知師恩，見師者即承事，不見師即思念其教誡。<b>如人念父母，意定乃能有一心</b>。便有哀天下人民、蜎飛蠕動之類。坐自笑：我已脫身於天下及五道：一者天道、二者人道、三者餓鬼道、四者畜生道、五者泥犁道。得阿羅漢者，欲飛行變化即能，身中出水火即能，出無間入無孔亦能，離世間苦取泥洹道亦能。

佛告諸比丘：<b>道不可不作，經不可不讀</b>。

佛說經已；五百沙門皆得阿羅漢，諸沙門皆起前，以頭面著地為佛作禮。
