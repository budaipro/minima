---
layout: post
title: 佛說阿含正行經
---

**<dfn data-toggle="tooltip" title="东汉（公元25年—220年），史称后汉。">後漢</dfn><dfn data-toggle="tooltip" title="位於波斯地方之古王国。">安息國</dfn>三藏<dfn data-toggle="tooltip" title="东汉僧人。名安清，字世高，安息国王正后之太子。">安世高</dfn>譯**{: .translator }

聞如是。

一時，佛在舍衛國*祇樹給孤獨園*。是時，佛告諸比丘言：我為汝說經，上語亦善、中語亦善、下語亦善。語深說*度世*之道，正心為本。聽我言，使後世傳行之。

諸比丘叉手受教。

佛言：人身中有五賊，牽人入惡道。何等五賊？一者色、二者痛痒、三者思想、四者生死、五者識，是五者人所常念。佛言：人常為目所欺，為耳所欺，為鼻所欺，為口所欺，為身所欺。目但能見，不能聞；耳但能聞，不能見；鼻但能知香，不能聞；口但能知味，不能知香；身體但能知寒溫，不能知味。是五者皆屬心，心為本。

佛言：諸比丘。欲求道者，當端汝心。從<dfn data-toggle="tooltip" title="无明。">癡</dfn>但墮十二因緣，便有生死。何等十二？一者本為癡，二者行，三者識，四者字，五者六入，六者栽，七者痛，八者愛，九者受，十者有，十一者生，十二者死。施行善者，復得為人；施行惡者，死入地獄、餓鬼、畜生中。

佛坐思念：人癡故有生死。何等為癡？本從癡中來，今生為人。復癡心不解、目不開，不知死當所趣向，見佛不問，見經不讀，見沙門不承事。不信道德，見父母不敬，不念世間苦，不知<dfn data-toggle="tooltip" title="地狱。">泥犁</dfn>中<dfn data-toggle="tooltip" title="犹拷问。">考治</dfn>劇。是名為癡，故有生死，不止生死。如呼吸間，脆不過於人命。人身中有三事，身死，識去、心去、意去。是三者，常相追逐。施行惡者，死入泥犁、餓鬼、畜生、鬼神中。施行善者，亦有三相追逐，或生天上、或生人中。墮是五道中者，皆坐心不端故。

佛告諸比丘：皆端汝心，端汝目，端汝耳，端汝鼻，端汝口，端汝身，端汝意。身體當斷於土，魂神當不復入泥犁、餓鬼、畜生、鬼神中。視人家有惡子，為吏所取，皆坐心不端故。人身有百字，如車有百字。人多貪、好怒，不思惟身中事，死入泥犁中，悔無所復及。

佛言：我身棄國，捐*遮迦越王*，憂斷生死，欲度世間人，使得<dfn data-toggle="tooltip" title="涅槃。"><ruby>泥<rt>niè</rt>洹<rt>huán</rt></ruby></dfn>道。第一精進者，即得阿羅漢道；第二精進者，自致阿那含道；第三精進者，得斯陀含道；第四精進者，得須陀洹道。雖不能大精進者，當持五戒：一不殺，二不盜，三不兩舌，四不<dfn data-toggle="tooltip" title="纵欲放荡。">婬<ruby>妷<rt>yì</rt></ruby></dfn>，五不飲酒。

佛言：人坐起，常當思念是四事。何等四？一者、自觀身，觀他人身。二者、自觀痛痒，觀他人痛痒。三者、自觀意，觀他人意。四者、自觀法，觀他人法。內復欲亂者，心<dfn data-toggle="tooltip" title="细致。">小</dfn>自端視身體：飽亦<dfn data-toggle="tooltip" title="①顶点。引申为达到顶点、最高限度。②中；中正的准则。③至，到达。④尽头。⑤穷尽，竭尽。⑥深探，穷究。⑦远。⑧边际，边界。⑨出，升。⑩困窘，疲困。">極</dfn>，飢亦極，住亦極，坐亦極，行亦極，寒亦極，熱亦極，臥亦極。臥欲來時，當自<ruby title="惊">驚<rt>jīng</rt></ruby>起坐，坐不端者當起立，立不端者當經行，心儻不端者當自正。

譬如國王<dfn data-toggle="tooltip" title="带领。">將</dfn>兵出<span title="斗">鬪</span>，健者在前，既在前鄙，復却適欲，却著後人。沙門既<span title="弃">棄</span>家，去妻子、除<span title="须发">鬚髮</span>作沙門，雖一世苦，後長得解脫。已得道者，內獨歡喜，視妻如視姊弟，視子如知識，無貪愛之心。常慈哀十方諸天人民、<dfn data-toggle="tooltip" title="地狱。">泥犁</dfn>、餓鬼、畜生，蜎飛蠕動之類，皆使富貴、安隱度脫，得泥洹之道。見地<span title="虫">蟲</span>，當以慈心傷哀之。知生，不復癡，能有是意。常念師事佛，如人念父母。如獄中有死罪囚，有賢者往請囚，囚<dfn data-toggle="tooltip" title="机敏聪慧。"><ruby>黠<rt>xiá</rt></ruby>慧</dfn>，常念賢者恩。比丘以得道，常念佛如是，念經如人念飯食。

佛言：諸比丘。轉相承事，如弟事兄。中有癡者，當問慧者，展轉相教。問慧者，如冥中有燈火。無得陰<ruby>搆<rt>gòu</rt></ruby>作惡，無得諍訟，見金銀當如視土，無得妄證人入罪法，無得傳人惡言、轉相鬪語言，無得中傷人意，不聞莫言聞，不見莫言見。行道常當低頭視地，蟲無得<dfn data-toggle="tooltip" title="踩。"><ruby>蹈<rt>dǎo</rt></ruby></dfn>殺，無得自貪人婦女，無得<dfn data-toggle="tooltip" title="端详，细看。">形相</dfn>人婦女。坐自思惟，去貪愛之心，乃得為道耳。

佛言：欲求道者，當於空閑處坐，自呼吸，其喘息，知息短長，息<dfn data-toggle="tooltip" title="不回报，不答复。">不報</dfn>形體皆極，閉氣不息形體亦極。分別自思惟：形體誰作者？心當觀外，亦當觀內，自思惟。<dfn data-toggle="tooltip" title="高兴愉快的样子">歡然</dfn>與人有異，心當是時不用天下珍寶。心稍欲隨正道，意復欲小動者，當攝止即還守，意即為還。譬如人有鏡，不明不見形，磨去其垢，即自見形。人已去貪、婬、瞋恚、愚癡，譬如磨鏡。諦思惟天下，皆無有堅固，亦無有常。

佛告諸比丘：持心當如四方石。石在中庭，雨墮亦不能壞，日<dfn data-toggle="tooltip" title="曝晒，烤。"><ruby>炙<rt>zhì</rt></ruby></dfn>亦不能消，風吹亦不能起。持心當如石！

佛告諸比丘：天下人心如流水，中有草木，各自流去，不相顧望。前者亦不顧後，後者亦不顧前，草木流行，各自如故。人心亦如是，一念來一念去，如草木前後不相顧望。於天上天下無所復樂，寄居天地間，棄身不復生。道成乃知師恩，見師者即承事，不見師即思念其教誡。如人念父母，意定乃能有一心。便有哀天下人民、蜎飛蠕動之類。坐自笑：我已脫身於天下及五道，一者天道，二者人道，三者餓鬼道，四者畜生道，五者泥犁道。得阿羅漢者，欲飛行變化即能，身中出水火即能，出無間、入無孔亦能，離世間苦取泥洹道亦能。

佛告諸比丘：道不可不作，經不可不讀。

佛說經已，五百沙門皆得阿羅漢。諸沙門皆起前，以頭面著地為佛作禮。

