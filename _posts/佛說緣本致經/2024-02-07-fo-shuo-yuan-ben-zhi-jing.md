---
title: 佛說緣本致經
tags: [失譯人名]
---

{:.author}
失譯人名今附東晉錄

聞如是。

一時，佛在舍衛國祇樹給孤獨園。佛告諸比丘：愛<ruby>訒<rt>rèn</rt></ruby>深有，榮色未起，為纏沒住；亦有本栽，非無緣致。

愛有耽荒，本致<dfn title="通孰。谁。">熟</dfn>在？<b>狂醉為受，<mark>不</mark>明觀解，是名癡本</b>。癡緣所生，亦為有本。何等為本？<b class="red"><dfn title="迷惑。">眩曜</dfn>色聲，五蓋馳惑，斯生癡本矣</b>。五蓋蔽冥，致<dfn title="遮盖。">影</dfn><dfn title="迟疑。">沈吟</dfn>，亦為有本。何等為本？<b>三惡種牽</b>，斯謂為本。三惡栽習，亦為有本。何等為本？<b>不攝根識</b>，斯亦為本。不攝根識，緣致有本。何等為本？<b>謂非所應念，專<dfn title="观察。">候</dfn>不已</b>，斯謂本也。非應所念，亦從本緣，不為無本。何等為本？<b>不從正信，迷於所向</b>；斯謂本也。不信從謬，亦有緣致，非為無本。何等為本？<b>惡師所引，非法聽受</b>；斯謂為本。非正失聽，亦有緣本。何等為本？<b>違背賢聖<dfn title="犹英俊。才智出众。">英<ruby>㑺<rt>jùn</rt></ruby></dfn>之聚</b>；斯謂為本。乖錯賢㑺，緣致違背，亦為有本。何等為本？<b>失於戴仰、虛心集樂</b>，斯謂本矣。
		  
如是，比丘。<b class="red">夫失賢眾清高之聚，身口意行視聽惑滿，胸心閉塞矣。以非法見信向毀矣，正道負背則邪見增，邪見增則內攝喪，內攝喪則三惡興恣，三惡興恣則五蓋盈滿，<em class="limegreen">五蓋盈滿則癡本足，癡本足則愛受盛</em>。<em class="black">以斯轉種增著猗有，塵染無際矣</em></b>。

度世明慧，昇于脫要，亦為有本。<b>何謂度世智慧解脫之本？七覺法妙，謂為致本</b>。<b>七覺鏡照</b>，亦為有本。何等為本？<b class="red">謂四意止，斯則覺<i>本</i></b>。<b class="limegreen">四意靜止</b>，由從有本，非無有本。其義焉在？<b>謂清淨潔妙，其行在三</b>。三清淨行，亦為有本，非無有本。本義為何？<b>謂守攝諸根</b>，斯則為本。守攝諸根，亦為有本，非無有本。本義為何？謂<b class="limegreen">鏡<dfn title="照察审辨。">鑑</dfn><dfn title="微妙地鉴照。">玄照</dfn>，斯為本念矣</b>。<b>本念照往</b>，亦為有本，緣致入正。何等為本？<b>本念<dfn title="成就。">造</dfn>勝，謂之樹信</b>。信亦有本，不為無本。何等信本？<b>謂多聞經道，次第典要</b>，斯謂為本。聞於經法，亦為有本，不為無本。何等聞法？<b>謂賢行澄清，業真者也</b>。賢者清淨，亦為有本。何等為本？<b>謂㑺行清真，潔白之聚</b>。

如是，比丘。<b class="limegreen">賢者集勝，依附明哲；奉事多聞，能致信本；信本已立，便得正念；正念已樹，守攝諸根；根守已建，登三行淨；已三清淨，便四意止；四意止立，便七覺意；七覺意成立，是即無為、解脫、度世</b>。

佛說如是，弟子受行。