---
title: 佛說離睡經
tags: [竺法護]
---

{:.author}
西晉月氏國三藏竺法護譯

聞如是。

一時，婆伽婆在婆祇尸牧摩鼻量鹿野苑中。彼時，尊者大目乾連在摩竭善知識村，彼尊者大目乾連，獨在靜處經行而睡。世尊知尊者大目乾連獨在靜處經行而睡。彼時世尊知尊者大目乾連獨在靜處經行睡已，即如其像三昧正受，<b>以<i>三昧意</i>猶若力士屈申臂頃，世尊亦如是在婆祇尸牧摩鼻量鹿野苑中忽然不現，至摩竭善知識村，在尊者大目乾連前</b>。彼時世尊<b>從三昧起</b>，告尊者大目乾連曰：汝目乾連，汝目乾連，汝欲睡？唯然。世尊！為何<b>以念而欲睡</b>耶？<b class="red">莫行想，莫分別想，莫多分別；如是睡當離</b>。汝若睡不離者。汝目乾連，如所聞法、如所誦法，廣當誦習；如是睡當離。若不離者。汝目乾連，如所聞法、如所誦法，當廣為他說；如是睡當離。若不離者。汝目乾連，如所誦法、如所聞法，意當念當行；如是睡當離。<b>若不離者。汝目乾連，當以冷水洗眼及洗身支節；如是睡當離</b>。若不離者。汝目乾連，當以兩手相挑兩耳；如是睡當離。若不離者。汝目乾連，當起出講堂，四方視及觀星宿；如是睡當離。若不離者。汝目乾連，當<b>在空處仿佯行，當護諸根，意念諸施，後當具想</b>；如是睡當離。若不離者。汝目乾連，當還離仿佯，舉尼師壇敷著床上，結跏趺坐；如是睡當離。若不離者。汝目乾連，當還入講堂，四疊敷欝多羅僧著床上，舉僧伽梨著頭前，右脇著床上，足足相累；<b>當作明想，當無亂意，常作起想思惟住</b>。

汝目乾連，<b class="red">莫樂床、莫樂右脇眠、莫樂睡、莫樂世間恭敬以為味</b>。何以故？目乾連，我不說近一切法，我亦不說不近一切法。云何目乾連，我說不近一切法？汝目乾連，我說<b class="red">不親近白衣</b>。目乾連，<b class="limegreen">若親近白衣住者，但有論俱不與誦俱，因彼論便有<i>諛諂憍慢</i>，因有憍慢便有<i>嫉妬</i>，因嫉妬<i>不知息</i>。汝目乾連，若有不息已三昧便遠離</b>。是為目乾連我說此不親近法。云何目乾連，我說親近法？目乾連，<b class="limegreen">當至靜處草蓐為床，<em>默然不言</em>，遠離諸惡、離人眾，常當坐思惟</b>。是為目乾連我說親近法。目乾連，<b class="red">若入村乞食，當莫求利報，當莫求恭敬</b>。汝目乾連，<b class="red">息利報恭敬<i>意</i>已，當入村乞食</b>。汝目乾連入村乞食，當莫以想入他家。何以故？目乾連，<b class="limegreen">居士家多有俗緣</b>。<b class="red">若比丘入居士家不共言，彼比丘便作是念：誰有向此居士護說我，而令居士不共我言？便<i>有恚心</i>，有恚已便<i>有貢高</i>，因有貢高便<i>有不息</i>。目乾連，有不息意已便遠離三昧</b>。汝目乾連，<b class="limegreen">若說法時當<i>莫見勝負</i>，當作<i>不勝意</i>。若作勝意便有多論，因多論便有貢高，因貢高便有嫉妬，因嫉妬便有不息。目乾連，不息已我說遠離三昧</b>。汝目乾連，<b>若說法時當<i>作有益</i>，當<i>決定說</i>，當莫非他說，當如師子吼論</b>。如是，目乾連當如是學。

於是尊者大目乾連從坐起，一面著衣叉手向世尊，白世尊曰：唯世尊！云何比丘至竟盡，至竟無垢，至竟行梵行？<b>此目乾連，若比丘所有<i>病痛</i>，若苦、若樂、若不苦不樂。當觀彼痛是無常住，當觀是敗壞，當觀是無染，當觀是盡，當觀是正，當觀是止住處；當如是觀彼痛。當觀彼痛無常住，當觀是敗壞，當觀是無染，當觀是盡，當觀是止，當觀是止住。便不著此世間，不著已便不恐怖，<em class="red">不恐怖已捨有餘般涅槃</em>，生便盡，梵行已成，所作已辦，<em class="limegreen">名色已有知如真</em></b>。是為，目乾連，比丘至竟盡、至竟無垢、至竟梵行、至竟行梵行。

佛如是說。尊者目乾連聞世尊所說，歡喜而樂。