---
layout: post
title: 佛說不自守意經
tags: [十二因缘,四谛,支谦]
---

{:.author}
吳月支優婆塞支謙譯

聞如是。

一時，佛在*舍衛國<b>祇樹給孤獨園</b>*，佛告諸比丘，比丘應唯然。

佛言：聽說*自守*亦*不自守*。比丘便叉手從佛聽。

佛告比丘：*幾因緣不自守？若<b><i>眼根</i>不閉守</b>，若<b><i>眼</i>墮<i>色識</i></b>，<b><i>意</i>便<i>泆</i></b>；已意泆，便更苦；<b>已<i>更苦</i>，便<i>不得定意</i></b>；<b>已不得定意，便<i>不知至誠</i></b>；<b>如有<i>已不知</i>，便<i>不見如有</i></b>；<b>已不知、已不見如有，便<i>不捨結</i>亦<i>不度疑</i></b>；<b>已<i>不捨結</i><i>不度疑</i>，便屬他因緣<i>異知</i></b>；<b>已<i>異知</i>，便<i>苦</i><i>不安隱</i></b>*。如是說，耳亦爾、鼻亦爾、口亦爾、身亦爾、意亦爾，*如是行名為不自守*。

佛復告比丘：*幾因緣自守？若<b>眼根自守</b>，<b>止眼識</b>不墮色，意便不泆；已意不泆，便更樂；<b>已更樂，便得定意</b>；<b>已得定意，便<i>諦</i></b>；如有知諦，如有見；<b>已諦如知、諦如見，便<i>捨結</i>亦<i>度疑</i>、便不信不至誠、便<i>慧智</i>、便<i>意樂</i><i>安隱</i></b>。六根亦如是說，如是名為自守*{:.red}。

所說自守、不自守如是。

佛說如是，皆歡喜受。
