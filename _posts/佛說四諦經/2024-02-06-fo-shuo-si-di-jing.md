---
title: 佛說四諦經
tags: [安世高]
---

{:.author}
後漢安息國三藏安世高譯

聞如是。

一時，佛在舍衛國祇樹給孤獨園。是時，佛告諸比丘，比丘應唯然，比丘便從佛聞。佛便說是：比丘！<b class="red"><i>真正法</i>說為是四諦</b>。具思惟、見、開、了、分、別、發、見。若所有比丘過世時，從如來無所著正覺，是亦從是正說為是四諦，具思惟、見、開、了、分、別、發、見。從是四諦；若所有比丘從後世來者，從如來無所著正覺，是為從是正法，真為賢者四諦；具如上說。今有比丘見在如來無所著正覺，是亦從是正諦，說如是四諦，具思惟、見、開、了、分、別、發、見。

佛復告比丘舍利曰：比丘！慧、疾慧、走慧、利慧、方慧、深徹慧、惡慧、不厭能見慧、珍寶慧，隨比丘舍利曰能，比丘舍利曰所，是賢者四諦平說具能。舍利曰比丘為奇人，具說、思惟、能見、能開、能了、能分、別發、能見，今多少隨道法。是舍利曰比丘，<b class="red">最無有過，從邪能還</b>。<b>舍利曰比丘能令隨道，目揵連比丘能令竟道</b>。舍利曰比丘如母生，目揵連比丘如母供養。當目揵連比丘如是覺者，舍利曰、目揵連，當可事，當為供，當可往問。舍利曰比丘、目揵連比丘，為同學者致樂念，令無有他。

佛已說如是，從坐起入寺室，頃思惟在。時賢者舍利曰比丘，<b>為利故、令佛在世間故，今為說是四諦</b>。

何等為四？<b class="red">一為苦、二為習、三為盡、四為道。四諦受行令滅苦</b>。何等為賢者苦諦？從生苦、從老苦，為病苦、為死苦，不哀相逢苦、離哀苦，所求不得是亦苦，倉卒五種苦生。<b>賢者<i>苦生</i>為何等？若是人彼彼人種，從生增生，以隨以<i>有</i>欲成，五陰已生，命根已得，是名為生</b>。生賢者苦，何因緣生苦？<b class="limegreen">為生者人，令<i>身有</i>故更苦，從更復更，從痛復痛；令<i>意</i>更苦</b>。從更復更，從受復受；<b>令<i>身意</i>更苦</b>。從更復更，知受復受；<b>令身待受惱</b>。從更復更，覺受復受；<b>意念熱惱</b>。從更復更，知受復受；<b>令身意熱惱</b>。從更復更，從受苦復苦；<b>身熱疲熱惱</b>。從更復更，從受復受；<b>意熱惱疲，令熱憂</b>。從更復更，從受復受；<b>令身意惱熱疲</b>。<b>從念熱惱</b>，從更復更，從受復受；生賢者苦。

上說苦是故說從是有老。賢者苦老為何等？所各各疲，疲人，其為是老。皺白力動以老，<dfn class="驼背"><ruby>僂<rt>lǚ</rt></ruby></dfn><ruby>拄<rt>zhǔ</rt></ruby>杖、鬢髮墮、黑子生、<dfn title="同变，改变。"><ruby>𭣛<rt>biàn</rt></ruby></dfn>𭣛、根已熟、身欲壞、色已轉、老已壽；是名為老。老賢者苦，何因緣說老苦？<b class="red">以人老身更苦</b>，從更復更，行受復受；<b>意念更苦</b>。從更復更，作受復作受；<b>身意亦苦</b>。從更復更，行受復受；<b>身熱惱</b>。從更復更，從受復受；<b>意念熱惱</b>。從更復更，從受復受；<b>身意熱惱</b>。從更復更，從受復受；<b>身熱疲憂惱</b>。從更相更，從受相受；<b>意念熱惱、疲、惱憂</b>。從更相更，從受相受；<b>身意念熱、疲、憂惱</b>。從更相更，從受復受；是故賢者說老苦。上說苦，為是故說。

病賢者苦，病為何等？有頭病、有腹病、有耳病、有鼻病、有口病、有脣病、有舌病、有咽喉病、有<dfn title="呕吐，打呃。"><ruby>噦<rt>yuě</rt></ruby></dfn>病、有變病、有下病、有熱病、有淋<ruby>瀝<rt>lì</rt></ruby>病、有顛病、有咽癅病、有尋尋病、有骨節病、有皮病、有肪病、有血熱病、有痰病；是亦餘若干。<b class="red">皆從猗生，不得離是，皆在著身</b>。病賢者苦，何因緣病苦？<b class="red">人受故，令身更苦</b>。從更復更，從受復受；<b>意念苦</b>。從更復更，從受復受；<b>并身意念更苦</b>。從更復更，從受復受；<b>身熱惱</b>。從更復更，從受復受；<b>令意熱惱</b>。從更復更，從受復受；<b>身意念熱惱</b>。從更復更，從受復受；<b>身熱、疲、憂惱</b>。從更復更，從受復受；<b>意熱、疲、憂惱</b>。從更復更，從受復受；<b>身意念熱、疲、憂惱</b>。從更復更，從受復受；所說病賢者苦。是故說，亦從是因緣有。

死賢者苦，<b>死為何等？所為人有，<em class="red">所為<i>人有</i>在生死</em>；處處為捨身、廢壞滅，不復見命，已盡五陰、已捨命根、已滅死時。是名為死</b>。賢者苦，何因緣死苦？死者人為身更苦。從更復更，從受復受；<b>意念更苦</b>。從更復更，從受復受；<b>身意念更苦</b>。從更復更，從受復受；<b>令身熱惱</b>。從更復更，從受復受；<b>令意念熱惱</b>。從更復更，從受復受；<b>令身意熱惱</b>。從更復更，從受復受；<b>身熱、疲、悔、惱</b>。從更復更，從受復受；<b>令身意念熱、疲、悔、惱</b>。從更復更，從受復受；死賢者苦。為是因緣說，亦從是因緣有說。

不相哀相逢會賢者苦，不相哀相逢會為何等有？<b class="red">賢者人<i>六自入</i>不哀、不可，是從是相逢會；有是一壞相，離本相聚會、共事相離。是為苦</b>。<b class="red">如是外亦爾，識亦爾、思亦爾、痛亦爾、思想亦爾，念為亦爾、愛亦爾、六行亦爾。有賢者人為六種持不哀，何等六種？若地種，若水種、火種、風種、空種、識種。是一會相有合聚，共會共事；是為苦</b>。不相哀會賢者苦，何因緣不相哀會賢者苦？<b class="red">不相哀共事會，賢者人令身更苦</b>。從更復更，從受復受；<b>令意更苦</b>。從更復更，從受復受；<b>令身意念更苦</b>。從更復更，從受復受；<b>令身意念熱</b>。從更復更，從受復受；<b>令身熱疲苦惱</b>。從更復更，從受復受；<b>令意念熱、疲、苦惱</b>。從更復更，從受復受；<b>令身意念熱、疲、苦惱</b>。從更復更，從受復受；不相哀相逢會賢者苦。是故所說亦從是，故從是說。

哀相別離賢者苦，<b>哀別離為何等？有是賢者人為所自所入哀，令從是相別離亡、相別相離、不相俱、不會、不共居、不相逢、不更。是為苦。如是自外亦爾，識亦爾、更愛亦爾、痛亦爾，念為亦爾、愛亦爾、六持亦爾。有賢者人為哀六持，地持、水持、火持、風持、空持、識持；令從是相別離亡、相別相離、不會、遠離、不共居、不相會、不共更。是為苦，是離哀賢者苦</b>。為是故說，亦從是因緣說。

若求不得是亦苦，是故復說。世間法；賢者為人若意生，<dfn title="安上，强加于人。">栽</dfn>為莫生，是亦可舍。老法；賢者為人如是欲生，為栽莫老，是意不舍。病法；賢者人病已受為是欲生，令我莫有，苦是欲舍。死法者；賢者人已應受死，有是欲生，令我莫死，得不從是舍。<b class="red">有賢者人已生痛不可、不貪，意不用；為是欲生，令是所生痛不可貪意不用，令是為可、令是為欲、令是為意，不得從欲斷</b>。有賢者人為求思想，亦念不可，不用意不可；有是意生，令是意生者思想求不用、不可意、不可為欲，是意用可可意，為令我是意當用、當可，不得從是得斷。<b class="red">有是賢者人，有更用可可意；設有是意生，所是更已生，用可可意，令是常不離，是欲不當斷</b>。<b class="red">設有賢者人生是思想，念愛可意欲，得為是欲生；令是思想、念生欲、可意欲，得令是常堅勿相離，令是願莫斷</b>。所求不得是亦苦，是故說亦從是因緣故說。

<b class="limegreen">本為五陰苦</b>，是故復說，<b>令<em>從</em>是法</b>。<b class="red"><i>是法</i>非常、厄病，為壞、疾、敗、老、不堅、不信、欲、轉、離；為是故<i>本五陰苦</i></b>。<b>過世賢者同是苦諦，未來世賢者亦是苦諦，現在世賢者亦是苦諦；<em class="red">是無有異，不倒不惑，如有諦如，是如應賢者諦</em></b>。<b>賢者諦，賢者<em class="red">是諦知見解得應，如是諦覺</em>；是故名為賢者諦</b>。

<b class="limegreen">何等為賢者苦習賢者諦？或人賢者，<i>六自入</i>身相愛，彼所愛著近往；是為<i>習</i></b>。如自身，外身亦爾，識更知行哀。<b class="limegreen">有賢者人為六持愛：一為地、二為水、三為火、四為風、五為空、六為識。彼所愛著，相近往發；是為習</b>。<span class="red">如是何應？若人在兒子亦妻，從使御者、田地、舍宅、坐肆、臥具；便息為愛，著近更發往求；當知是愛習，為苦習賢者諦</span>。<b>過世賢者時，亦是愛習為苦習賢者習；未來世時，亦是愛習為苦習賢者習；今現世時，亦是愛習為苦習賢者習。<em class="red">如是不異，如有不倒不惑，真諦正如</em></b>。有賢者諦為賢者諦，更見解得相應，如有覺；是故苦習名為賢者諦。

<b class="limegreen">何等為賢者苦盡賢者諦？有賢者，為人六自身中<i>種入</i>；為不受，得從是解，不共更，已斷，已捨，相離，已盡，不復望，已滅，寂然；是苦滅</b>。<b class="red">如是內身，外亦爾；識相近、更思想、念行望、愛亦爾</b>。<b class="limegreen">有賢者人六持不愛：一地、二水、三火、四風、五空、六識。從是得解，不共更，已斷，已捨，已棄，已異，不用，寂然；是為苦盡</b>。<span class="red">是亦為何等？若人<b>無有愛著</b>，在兒，在家，在使，在御，田地舍宅、居肆臥具、賣買利息無有愛著，不相近意生發求，無有是；當知是愛盡，為苦盡賢者諦</span>。過世賢者時，是亦愛盡為苦盡賢者諦；未來世亦爾；今現在世時，亦是愛盡為苦盡賢者諦。<b>如是不異如有，不惑不倒，真諦是如有</b>。是故苦已盡名為賢者諦。

<b>何等為賢者<i>苦盡受行</i>賢者諦？有是賢者八種道：一直見、二直治、三直語、四直行、五直業、六直方便、七直念、八直定</b>。

<b class="red">何等為賢者<b>直見</b>？若賢者道德弟子，為苦念苦，為習念習，為盡念盡，為道念道。得分別觀，能得法觀，能受想，能觀想，能可想，能受行。是名為直見。亦觀持宿，亦念道德；蚤行見行悔，受止無為，念寂然，止從不著，如得脫意。分別觀行相，行意在法，觀相不離相會受。是名為正直見，是名為道德諦</b>。

何等為賢者<b>正直治</b>？若賢者道德弟子，苦為苦念，習為習念，盡為盡念，道為道念。<b class="red">若行隨投念，復念；是名為直治</b>。亦觀宿命持，亦所學行相念；從行觀悔，無為寂然受，止從無所著，得脫意。觀止所求所投，念行隨行。是名為直治，是名為道德諦。

何等為賢者<b>正直語</b>？同賢者道德弟子，為從苦念苦，為從習念習，為從盡念盡，為從道念道。<b class="red">止四口犯，有餘口惡行從是得止離。止相離，攝守，不可作不作從受罪，無有罪已止。是為直語</b>。亦復為持宿觀，已入行，<b>行念道，從行悔，意止，無為</b>，度世，<b>寂然，可意止，無所著，如得解脫</b>。<b>意分別觀除四口惡行，離止相離，攝守，不可作不作從受罪，無有罪已止</b>。是名為直語，是名為道德諦。

何等為賢者<b>正直行</b>？念為賢者道德弟子，從苦為念苦，從習為念習，從盡為念盡，從道為念道。<b class="red">除身三惡行，亦餘身惡行。從是止，離，攝守，不可作不作從受罪，無有罪，已止。是名為直行</b>。亦持觀宿命，亦<b>從道德行</b>；念世間行見悔止，無為度世見，寂然止，從無為度世，不著如得脫意。得觀除身三惡行，亦除身惡行；離、止、相離，攝守，不可作從受罪無有，罪已止。是名為正直行，是名為道德諦。

何等為賢者<b>正直業</b>？若賢者道德弟子，苦從苦念，苦習從習念，習盡從盡念，盡道從道行得念。<b class="red">所不應求、所不可行，若干畜生業，從邪行欲自活；是名為邪業</b>。亦持宿命行觀，從行得道；念世間行觀悔止，度世無為觀、寂然止得度世，不著如得脫意。從得觀不應求不求；若干畜生業行自活命，離止相離，攝守，不可作從受罪無有，罪已止。是名為正直業，是名為道德諦。

何等為賢者<b>正直方便</b>？賢者道德弟子，苦為念苦，習為念習，盡為念盡，道為念道。<b class="red">所精進、所方便、所出、所住止、所能、所敷、所喜，不毀不滅念正止。是名為正直方便</b>。亦有持宿命觀，亦從得行念；從世間行見悔止，見度世無為、寂然，止從不著。已得道觀解脫意，所精進、所方便、所出、所住止、所敷、所喜、<b class="limegreen">不毀滅<i>念</i>正攝止</b>。是名為正直方便，是名為道德諦。

何等為賢者<b>直正念</b>？若賢者道德弟子，苦為念苦，習為念習，盡為念盡，道為念道。<b class="red">相念從念，念念不忘，少言念不離。是名為正直念</b>。<b>亦觀持宿命，亦從得道行；念世間行不可悔攝止，度世無為、寂然，止見一德，無所著。如解脫意觀念想念，從念念，念不忘，少言，念不離</b>。是名為直正念，是名為道德諦。

何等為賢者<b>直正定</b>？若賢者道德弟子，苦為念苦，習為念習，盡為念盡，道為念道。<b class="limegreen">意止故，不動不走；已攝止故，意念在一。是名為直正定</b>。亦觀持宿命，亦從得解意念，見世間行悔，攝止，度世無為，見可如得無所著，從解脫因緣，<b>意向觀所意止，正安一，不惑不走，攝止念定在二念</b>。是名為正直定，是名為道德諦。過世賢者，亦是苦盡受賢者諦；後世未來時，亦從是受行賢者諦；今現世時，亦從是受行滅苦賢者諦。如是不異，如有不失不惑，真諦如本，如有德道德諦。<b class="red">賢者是諦更見、得應、解脫，是故為苦盡</b>。從是行名為道德諦，從後<dfn title="聚集。"><ruby>斂<rt>liǎn</rt></ruby></dfn>說，苦、苦習、盡亦見道，佛所說行無有量。

舍利曰說如是，<b>比丘受行</b>。