---
layout: post
title: 安世高傳
subtitle: 摘自高僧傳
---

{:.author }
梁會稽嘉祥寺沙門釋慧皎撰

安清，<dfn title="人的表字。在本名外所取的与本名意义相关的另一名字。">字</dfn>世高，<dfn title="位於波斯地区之古王国。">安息國</dfn>王<dfn title="古代帝王嫡妻之称。">正后</dfn>之太子也。幼以孝行<dfn title="受人称誉。">見稱</dfn>，加又<dfn title="志向与学业、事业。">志業</dfn>聰敏，<dfn title="刻意，专心。"><ruby>剋<rt>kè</rt></ruby>意</dfn>好學，外國典籍，及<dfn title="谓日、月和金、木、水、火、土五星。亦作七耀。">七<ruby>曜<rt>yào</rt></ruby></dfn>、<dfn title="谓水、火、木、金、土。">五行</dfn>、醫方、<dfn title="谓不同的学说，奇妙的策略或办法。">異術</dfn>，乃至鳥獸之聲，無不<dfn title="总括通晓。">綜達</dfn>。<dfn title="曾经。"><ruby>嘗<rt>cháng</rt></ruby></dfn>行見群燕，忽謂伴曰：燕云應有送食者。<dfn title="不久，片刻，一会儿。">頃之</dfn>，果有致焉。眾咸<dfn title="惊奇，惊异。">奇</dfn>之，故<dfn title="卓异，非比寻常。亦指杰出异常的人。">俊異</dfn>之聲，早<dfn title="及，遍布，满。">被</dfn>西域。

高雖在居家，而奉戒精<dfn title="严厉，高。">峻</dfn>，王<dfn title="死的别称。"><ruby>薨<rt>hōng</rt></ruby></dfn>便<dfn title="继承君位，过继，继承。"><ruby>嗣<rt>sì</rt></ruby></dfn>大位，乃<dfn title="深思，深入考虑。">深惟</dfn>苦空，厭離<dfn title="谓物体、器物，亦指人的形体。">形器</dfn>，<dfn title="谓穿孝服居丧。">行服</dfn>既畢，遂讓國與叔出家修道。博曉經藏，尤精<dfn title="译曰大法、无比法。大法、无比法，乃真智之尊称，凡论部为发生其真智者，故附以大法、无比法之名。新称阿毗达磨，译曰对法。对法者，智慧之别名。">阿毘曇</dfn>學，<dfn title="讽诵修持。"><ruby>諷<rt>fěng</rt></ruby>持</dfn>禪經，略盡其妙。既而<dfn title="谓僧人云游四方。">遊方</dfn>弘化，遍歷諸國，以<dfn title="汉桓帝刘志，公元146-167年在位。">漢桓</dfn>之初，始到中夏。<dfn title="颖慧，有才智。">才悟</dfn><dfn title="机智敏捷，机警灵敏。">機敏</dfn>，一聞能<dfn title="通晓，明白。">達</dfn>，至止未久，即<dfn title="贯通熟悉，普遍地研习。">通習</dfn><dfn title="指中原地区的语言。后泛指汉语。">華言</dfn>。於是宣譯眾經，改<dfn title="古代称北方和西方的民族，如匈奴等为胡。对西域诸国，包括印度、波斯、大秦等，汉、魏、晋、南北朝人皆称曰胡，唐人对印度则不称胡。">胡</dfn>為漢，出安般守意、陰持入、大小十二門及百六十品。初外國三藏<dfn title="竺法护。又称法护、昙摩罗刹，西晋敦煌（今属甘肃）人，祖籍月支，本姓支。八岁出家，师事竺高座，故姓竺。">眾護</dfn>，<dfn title="撰写，著述。">撰述</dfn>經要為二十七章，高乃剖析護所集七章，譯為漢文，即道地經是也。其先後所出經、論，凡三十九部。義理明析，文字<dfn title="允当（适合、符合）平正。">允正</dfn>，<dfn title="谓叙事、说理明白清楚。">辯</dfn>而不<dfn title="华美，浮华。">華</dfn>，<dfn title="质而不俚（lí），质朴而不粗俗。">質而不野</dfn>，凡在讀者，皆<dfn title="勤勉不倦貌。"><ruby>亹<rt>wěi</rt>亹<rt>wěi</rt></ruby></dfn>而不<ruby>勌<rt>juàn</rt></ruby>焉。

高<dfn title="穷究天地万物之理与性。">窮理盡性</dfn>，自識<dfn title="也称业缘。">緣業</dfn>，多有神迹，世莫能<dfn title="思虑，测断。">量</dfn>。初，高自稱先身已經出家，有一同學多瞋，<dfn title="乞食。">分衛</dfn>值施主不稱，<dfn title="每每，总是。">每輒</dfn><dfn title="怨恨。"><ruby>懟<rt>duì</rt></ruby>恨</dfn>。高屢加<dfn title="厉声规劝。"><ruby>訶<rt>hē</rt>諫<rt>jiàn</rt></ruby></dfn>，終不悛改。如此二十餘年，乃與同學<dfn title="诀别。指再无会期的离别。">辭訣</dfn>云：我當往廣州，<dfn title="完成，完结。">畢</dfn>宿世之對。卿明經精懃，不在吾後，而性多瞋怒，命過當受惡形，我若得道，必當相度。既而遂<dfn title="去，往。">適</dfn>廣州，值寇賊大亂，行路逢一少年，<dfn title="比喻极易。唾手可得。">唾手</dfn>拔刃，曰：真得汝矣。高笑曰：我宿命負卿，故遠來相償。卿之忿怒，故是前世時意也。遂申頸受刃，容無懼色，賊遂殺之。觀者填陌，莫不<dfn title="惊骇，震惊，惊诧，惊起。"><ruby>駭<rt>hài</rt></ruby></dfn>其奇異。既而神識還為安息王太子，即今時世高身是也。

高遊化中國宣經事畢，值<dfn title="汉灵帝刘宏。东汉第十二位皇帝，公元168年—189年在位。">靈帝</dfn>之末，<dfn title="意思是关中和洛阳一带，泛指北方地区。">關雒</dfn>擾亂，乃<dfn title="持锡出行。">振<ruby>錫<rt>xī</rt></ruby></dfn>江南，云：我當過廬山度昔同學。行達<dfn title="官亭湖。即鄱阳湖，古称官亭湖。"><ruby>䢼<rt>gōng</rt></ruby>亭湖</dfn>廟，此廟舊有<dfn title="威灵，威势。">靈威</dfn>，商旅祈禱，乃<dfn title="谓神仙把风分为两个方向。">分風</dfn>上下，各無<dfn title="停留，搁置、阻塞。">留滯</dfn>。<dfn title="曾经。"><ruby>嘗<rt>cháng</rt></ruby></dfn>有乞神竹者，未許輒取，<dfn title="并连起来的船只。泛指船。"><ruby>舫<rt>fǎng</rt></ruby></dfn>即覆沒，竹還本處。自是舟人<dfn title="犹敬畏。">敬<ruby>憚<rt>dàn</rt></ruby></dfn>，莫不<dfn title="恐惧。威慑，使屈服。">懾</dfn><dfn title="迹象，痕迹。隐，躲藏。">影</dfn>。高同旅三十餘船，奉<dfn title="供祭祀、盟誓和食用的家畜。谓用牺牲献祭。">牲</dfn>請福，神乃降<dfn title="一、祝（zhù）：祭祀时司礼仪的人。祝文、祝颂。二、祝（zhòu）：诅咒、发誓。">祝</dfn>曰：船有沙門可便呼上。客咸<dfn title="吃惊而发愣，非常震惊。"><ruby>驚<rt>jīng</rt>愕<rt>è</rt></ruby></dfn>，請高入廟。神告高曰：吾昔外國與子俱出家學道，好行布施，而性多瞋怒，今為䢼亭廟神，<dfn title="周围，环绕。亦作周回。">周<ruby>迴<rt>huí</rt></ruby></dfn>千里，並吾所治。以布施故，珍玩甚豐，以瞋恚故，墮此神報。今見同學，<dfn title="悲伤与喜悦。">悲欣</dfn><dfn title="表示强调。">可</dfn>言。壽盡<dfn title="比喻短时间内。">旦夕</dfn>，而醜形長大，若於此捨命，穢污江湖，當<dfn title="改，迁。">度</dfn>山西澤中。此身滅後，恐墮地獄，吾有<dfn title="平纹的生丝织物，似缣而疏，挺括滑爽。"><ruby>絹<rt>juàn</rt></ruby></dfn>千<dfn title="量词。用于纺织品或骡马等。"><ruby>疋<rt>pǐ</rt></ruby></dfn>并雜寶物，可為<dfn title="竖起，建立，流传。">立</dfn>法<dfn title="建造，制作。">營</dfn>塔，使生善處也。高曰：故來相度，何不出形。神曰：形甚<dfn title="丑陋怪异。"><ruby>醜<rt>chǒu</rt></ruby>異</dfn>，眾人必懼。高曰：但出，眾人不怪也。神從床後出頭，乃是大蟒，不知尾之長短，至高膝邊。高向之梵語數<dfn title="量词，回、次。">番</dfn>，<dfn title="赞叹佛德之梵呗。">讚<ruby>唄<rt>bài</rt></ruby></dfn>數<dfn title="量词，犹部或篇。">契</dfn>，蟒悲淚如雨，<dfn title="片刻，短时间。">須臾</dfn>還隱。高即取絹物，辭別而去，舟侶<ruby>颺<rt>yáng</rt></ruby>帆，蟒復出身，登山而望，眾人舉手，然後乃滅。<dfn title="顷刻，指极短的时间。"><ruby>倏<rt>shū</rt></ruby>忽</dfn>之頃，便達<dfn title="豫章城，今南昌。">豫章</dfn>，即以廟物，造東寺。高去後，神即命過。<dfn title="日落时。">暮</dfn>有一少年上船，長跪高前，受其呪願，忽然不見。高謂船人曰：向之少年，即䢼亭廟神，得離惡形矣。於是廟神<dfn title="尽、消失。">歇</dfn>，<dfn title="最终，最后。">末</dfn>無復靈驗。後人於山西澤中，見一死蟒，頭尾數里，今<dfn title="中国唐朝时设置的郡。今九江一带。">潯陽郡</dfn>蛇村是也。

高後復到廣州，尋其前世害己少年。時少年尚在，高經至其家，說昔日償對之事，并敘宿緣，歡喜相向。云：吾猶有餘報，今當往<dfn title="山名，在绍兴市东南。"><ruby>會<rt>kuài</rt>稽<rt>jī</rt></ruby></dfn>畢對。廣州客<dfn title="理解，领会，知晓，觉得。">悟</dfn>高非凡，<dfn title="顿然。">豁然</dfn>意解，追悔前<dfn title="罪过，过失。"><ruby>愆<rt>qiān</rt></ruby></dfn>，<dfn title="意谓敦厚（诚朴宽厚）持重之相。">厚相</dfn>資供，隨高東遊，遂達會稽。至便入市，正值市中有亂，<dfn title="互殴，打架。">相打</dfn>者誤著高頭，應時<dfn title="丧失生命。"><ruby>隕<rt>yǔn</rt></ruby>命</dfn>。廣州客<dfn title="屡次，接连。">頻</dfn>驗二報，遂精懃佛法，具說事緣。遠近聞知，莫不<dfn title="悲伤痛哭，悲伤。">悲<ruby>慟<rt>tòng</rt></ruby></dfn>，明三世之有<dfn title="迹象，证明，招致。">徵</dfn>也。

高既王種，西域賓旅皆呼為安侯，至今猶為號焉。天竺國自稱書為天書，語為天語，<dfn title="古籍中的字词注音释义。">音<ruby>訓<rt>xùn</rt></ruby></dfn><dfn title="怪异艰涩。"><ruby>詭<rt>guǐ</rt>蹇<rt>jiǎn</rt></ruby></dfn>，與漢殊異。先後傳譯，多致<dfn title="（谬）谬误、诈伪，（滥）虚妄不实。">謬濫</dfn>，唯高所出為群譯之首。安公以為：若及面<dfn title="赋予，领受，承受，遵循，奉行。">稟</dfn>，不異見聖。<dfn title="犹历代。"><ruby>列<rt>liè</rt></ruby>代</dfn>明德，咸贊而思焉。
