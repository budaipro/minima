---
layout: post
title: 康僧會傳
subtitle: 摘自高僧傳
---

{: .author }
梁會稽嘉祥寺沙門釋慧皎撰

康僧會，其先康居人，世居天竺。其父因商賈，移于<dfn title="原为古地区名，泛指五岭以南。汉武帝时为所置十三刺史部之一，辖境相当今广东、广西大部和越南的北部、中部。">交趾</dfn>。會年十餘歲，二親並終，至孝服畢出家。勵行甚峻，為人弘雅有識量，<dfn title="深厚到了极点。">篤至</dfn>好學，明解三藏，博覽<dfn title="六部儒家经典。">六經</dfn>，天文<dfn title="图谶和纬书。">圖<ruby>緯<rt>wěi</rt></ruby></dfn>，多所綜涉，辯於<dfn title="比喻事物的关键部分。">樞機</dfn>，頗<dfn title="专注，撰写。"><ruby>屬<rt>zhǔ</rt></ruby></dfn><dfn title="文章，文辞。">文<ruby>翰<rt>hàn</rt></ruby></dfn>。

時孫權已制<dfn title="江东。指长江下游以东地区。">江左</dfn>，而佛教未行。先有優婆塞支謙，字恭明，一名越，本月支人，來遊漢境。初漢<dfn title="东汉末世桓帝与灵帝的并称。">桓靈</dfn>之世有支讖，譯出眾經。有支亮，字紀明，資學於讖。謙又<dfn title="从师学习。">受業</dfn>亮，博覽經籍莫不精究，世間伎藝多所綜習，遍學異書通六國語。其為人細長黑瘦，眼多白而睛黃，時人為之語曰：支郎眼中黃。形軀雖細，是智囊。<dfn title="汉献帝。即刘协，东汉皇帝，公元189—220年在位。">漢獻</dfn>末亂<dfn title="谓迁地以避灾祸。犹言避世隐居。">避地</dfn>于吳，孫權聞其才慧，召見<dfn title="心悦诚服。">悅</dfn>之，拜為博士，使輔導東宮，與<dfn title="三国吴吴郡云阳（今江苏丹阳）人，孙权时历仕西安令、尚书郎、太子中庶子、黄门侍郎。">韋曜</dfn>諸人共盡<dfn title="匡正补益。">匡益</dfn>。但生自外域，故吳志不載。

謙以大教雖行，而經多梵文未盡翻譯。已妙善方言，乃收集眾本譯為漢語。從吳黃武元年至建興中。所出維摩、大般泥洹、法句、瑞應、本起等四十九經。<dfn title="宛转，迂曲，周遍，详尽。">曲</dfn>得聖義。<dfn title="文辞或话语所表达出的含义、感情色彩和风格。">辭旨</dfn>文雅，又依無量壽、中本起，製菩提連句梵唄三契。并注了本生死經等，皆行於世。

時吳地初染大法，風化未全，僧會欲使道振江左，興立<dfn title="浮图与佛寺。">圖寺</dfn>，乃杖錫東遊。以吳赤烏十年。初達<dfn title="今南京地区。">建鄴</dfn>，營立茅<ruby>茨<rt>cí</rt></ruby>，設像行道。時吳國以初見沙門，覩形未及其道，疑為<dfn title="有意立异。">矯異</dfn>。有司奏曰：有胡人入境，自稱沙門，容服<dfn title="不寻常。">非恒</dfn>，事應檢察。權曰：昔漢明帝，夢神號稱為佛。彼之所事豈非其遺風耶。即召會詰問，有何靈驗。會曰：如來遷迹忽逾千載，遺骨舍利神曜無方。昔阿育王，起塔乃八萬四千，夫塔寺之興以表遺化也。權以為誇誕，乃謂會曰：若能得舍利當為造塔，如其虛妄國有常刑。會請期七日。乃謂其屬曰：法之興廢在此一舉，今不至誠後將何及。乃共潔齋靜室，以銅瓶加凡燒香禮請，七日期畢寂然無應。求申二七亦復如之。權曰：此<ruby>寔<rt>shí</rt></ruby>欺誑，將欲加罪。會更請三七，權又特聽。會謂法屬曰：<dfn title="孔子">宣尼</dfn>有言曰：文王既沒文不在茲乎。法靈應降而吾等無感，何假<dfn title="犹王法。">王憲</dfn>，當以誓死為期耳。三七日暮猶無所見，莫不震懼。既入五更，忽聞瓶中<ruby>鎗<rt>chēng</rt></ruby>然有聲。會自往視果獲舍利，明旦呈權，舉朝集觀，五色光炎照耀瓶上。權自手執瓶<ruby>瀉<rt>xiè</rt></ruby>于銅盤，舍利所衝盤即破碎。權大肅然驚起而曰：希有之瑞也。會進而言曰：舍利威神豈直光相而已。乃劫燒之火不能焚，金剛之杵不能碎。權命令試之。會更誓曰：法雲方被蒼生仰澤，願更垂神迹以廣示威靈。乃置舍利於鐵<ruby>砧<rt>zhēn</rt>磓<rt>zhuì</rt></ruby>上，使力者擊之，於是砧磓俱陷舍利無損。權大歎服，即為建塔，以始有佛寺故號建初寺。因名其地為佛陀里，由是江左大法遂興。

至孫皓即政，法令苛虐廢棄<dfn title="不合礼制的祭祀。">淫<ruby>祀<rt>sì</rt></ruby></dfn>，乃及佛寺並欲毀壞。皓曰：此由何而興。若其教真正，與聖典相應者，當存奉其道。如其無實皆悉焚之。諸臣僉曰：佛之威力不同餘神，康會感瑞大皇創寺，今若輕毀恐貽後悔。皓遣張昱詣寺詰會。昱雅有才辯，難問縱橫，會應機<dfn title="谓自如地、尽情地运用言语文辞。亦作騁辞。"><ruby>騁<rt>chěng</rt></ruby>詞</dfn>，<dfn title="文辞义理。">文理</dfn>鋒出，自旦之夕，昱不能屈。既退會送于門，時寺側有淫祀者，昱曰：玄化既孚，此輩何故近而<dfn title="未除去，不改变。">不革</dfn>。會曰：雷霆破山聾者不聞，非音之細。苟在理通，則萬里懸應；如其阻塞，則肝膽<dfn title="喻相距遥远。">楚越</dfn>。

昱還，歎會才明非臣所測，願天鑒察之。皓大集朝賢，以馬車迎會。會既坐，皓問曰：佛教所明，善惡報應，何者是耶？會對曰：夫明主以孝慈訓世，則<dfn title="金乌，瑞鸟。">赤烏</dfn>翔而老人見。仁德育物，則醴泉涌而嘉苗出。善既有瑞，惡亦如之。故為惡於隱鬼得而誅之，為惡於顯人得而誅之。易稱積善餘慶，詩詠求福不回。雖儒典之格言，即佛教之明訓。皓曰：若然，則周孔已明，何用佛教。會曰：周孔所言略示近迹，至於釋教則備極幽微。故行惡則有地獄長苦，修善則有天宮永樂。舉茲以明勸沮，不亦大哉。皓當時無以折其言，皓雖聞正法，而昏暴之性不勝其虐。後使宿衛兵入後宮治園，於地得一金像高數尺呈皓。皓使著不淨處以穢汁灌之，共諸群臣笑以為樂，俄爾之間舉身大腫，陰處尤痛叫呼徹天。太史占言：犯大神所為。即祈祀諸廟，永不<dfn title="病愈。"><ruby>差<rt>chài</rt></ruby>愈</dfn>。婇女先有奉法者，因問訊云：陛下就佛寺中求福不。皓舉頭問曰：佛神大耶。婇女云：佛為大神。皓心遂悟具語意故，婇女即迎像置殿上，香湯洗數十過，燒香懺悔，皓叩頭于枕自陳罪狀。有頃痛間，遣使至寺，問訊道人，請會說法。會即隨入，皓具問罪福之由，會為敷析辭甚精要。皓先有才解欣然大悅，因求看沙門戒，會以戒文禁祕不可輕宣，乃取本業百三十五願，分作二百五十事，行住坐臥皆願眾生。皓見慈願廣普，益增善意，即就會受五戒。旬日疾瘳，乃於會所住更加修飾，宣示宗室莫不必奉。

會在吳朝亟說正法，以皓性兇麁不及妙義，唯敘報應近事以開其心。會於建初寺譯出眾經，所謂阿難念彌、鏡面王、察微王、梵皇經等，又出小品及六度集、雜譬喻等，並妙得經體，文義允正。又傳泥洹唄聲，清靡哀亮一代模式。又注安般、守意、法鏡、道樹等三經，并製經序。辭趣雅便，義旨微密，並見於世。至吳天紀四年四月，皓降晉，九月會遘疾而終，是歲晉武太康元年也。至晉成咸和中，蘇峻作亂，焚會所建塔，司空何充復更修造。平西將軍趙誘，世不奉法傲慢三寶，入此寺，謂諸道人曰：久聞此塔，屢放光明虛誕不經，所未能信。若必自覩，所不論耳。言竟，塔即出五色光，照曜堂剎。誘肅然毛竪，由此信敬，於寺東更立小塔。遠由大聖神感，近亦康會之力。故圖寫厥像，傳之于今，孫綽為之贊曰：會公簫瑟，寔惟令質，心無近累，情有餘逸，屬此幽夜，振彼尤黜，超然遠詣，卓矣高出。

有記云，孫皓打試舍利，謂非其權時。余案皓將壞寺，諸臣咸答：康會感瑞大皇創寺。是知初感舍利必也權時。故數家傳記，咸言孫權感舍利於吳宮。其後更試神驗，或將皓也。
