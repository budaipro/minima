---
layout: post
title: 佛說一切流攝守因經
tags: [四諦,五陰,安世高]
---

{:.author}
後漢安息國三藏安世高譯

聞如是。

一時，佛在拘留國，留國聚會，法議思惟。是時，佛告比丘：比丘。應：唯然。比丘便從佛受教。

佛便說是：智者、見者比丘，為得流盡；不智者、不見者，流不得盡。何等比丘智者、見者令流得盡，不智、不見者流不得盡？但為本觀、非本觀。

非本觀者，未有欲，便有欲生。已生欲，欲便增生不致。未生有流、亦癡流便生；已生有亦癡，便增多不致。癡者，比丘。

不聞者、世間人、不見慧者，亦不從慧人聞法，亦不從慧人受教誡，亦不從慧人分別解，便得**非本念**。令未生流便生，已生流令增饒不致，未生有、亦癡便生，已生有、亦癡便增饒不致。以不知不解，如有*令不可念法*便念，*可應念法者*便不念。以應念法不念，不應念法者便念，便愛流生。已愛流生便增多不致，未生愛流、亦癡流便生，已生愛流、亦癡流便增多不致。

聞者，比丘。道德弟子，以見慧者，以從慧者受教誡，亦從慧者分別解，便是如有知。

非本念者，未生愛流便生，已生愛流便增多不致，未生愛流、亦癡流便生，已生愛流、亦癡流便增多不致。本念者，未生愛流不生，已生愛流能捨，未生愛流、亦癡流不生，已生愛流、亦癡流能捨。若是如有知，便所法不應念便不念，所應念法便念。以不應念法不念，應念法者念，令未生愛流不生，已生愛流便捨解，未生愛流、亦癡流不生，已生愛流、亦癡流便捨解。

亦有比丘為七流，從是惱生、從是熱、從是憂。何等為七？有比丘。**有流從見斷、有流從攝斷、有流從避斷、有流從更斷、有流從忍斷、有流從曉斷、有流從行念斷**{:.red}。

何等比丘流從見斷？是聞比丘。

癡，不聞者、世間人、不見賢者，亦不從賢者解，亦不從賢者解教誡。*令如是**非本念**：前世我為有不？前世我為無有不？前世我為何等？前世我為云何？未來世我當有不？未來世我當無有不？未來世我當云何？未來世我云何為？自身<dfn title="计校迷惑。">爭疑</dfn>，有何等有？是人從何來？當復往至何許？是要當云何？***以如是非本念者，為六處疑生、異異結生**{:.darkorange}。<dfn title="有严正的议论，正经话之意。">莊</dfn>有是身？莊無有是身？是為疑生*生自計**身、身見***，如是疑生*生自計**是身、是我身***，為是疑*生**身**、生**身相**見*，為是疑生*生**非身見是身***，為是疑生*生**計是為是我身***。所覺所說、所作所更、所舉所起，彼彼處處，所作所行，善惡受罪，止不生亦生亦爾。是比丘。**結令結、疑令疑，惡疑不正見，跳疑、結疑相著**{:.red}，比丘。不聞者，世間人，從是苦習有，從是生致。

聞者比丘。道弟子，是苦如有知，是習如有知，是盡滅如有知，是苦滅行令滅如有知。*如是知已、如是見，便<dfn title="身見结、戒禁取结、疑结。">三縛結</dfn>畢盡。**一者身結、二者疑結、三者行願結**{:.darkorange}*。**以是三結盡，便隨道得一，不復墮惡處，當得度世**。在人間天上不過七世，已更七世便畢苦。若比丘。不知者、不見者所生流，從惱熱憂；令從見者斷，為是流*惱熱憂*不復有。是名為，比丘從見流斷。

何等為比丘，**流從守斷**？是聞比丘行者，眼見色攝眼根自守，行惡露觀，念本從所生。比丘眼根不守攝行，令從惡露觀，從念本所生流惱熱憂；以眼根守攝止，便從惡露見本觀，便所流惱熱憂便不有。是為比丘流從守斷，耳、鼻、口、身、意亦爾。

何等為比丘，**流從避斷**？是聞比丘行者，所應從自守，避弊象、避弊馬、避弊牛、避弊狗、避弊<dfn title="古称蝮蛇一类的毒蛇。亦泛指小蛇。"><ruby>虺<rt>huǐ</rt></ruby></dfn>、避深坑、避<dfn title="一年生草本植物，果皮有尖刺。"><ruby>蒺<rt>jí</rt>䔧<rt>lí</rt></ruby></dfn>、避溪、避危、避陂池、避山、避不安、避河、避深㵎、避惡知識、避惡伴、避惡求、避惡受、避惡處、避惡臥具所臥具，從賢者，疑生如是應，比丘當避。如是上說，不離所生流惱熱憂；已得避，令是流惱熱憂不復有。是名為比丘，流從避斷。

何等為比丘，**流從用斷**？是聞比丘行者，從所用被服，不綺故、不樂故、不貪故、不嚴事故。但為令是身，<dfn title="拒绝，遮挡，除去。">却</dfn>蚊、<dfn title="蚊类虫子。体形似蝇而小，吸人畜血液。"><ruby>蚋<rt>ruì</rt></ruby></dfn>、風、日曝。含毒相更從，亂意生亦自守，所食不樂故、不貪故、不健故、不端正故，但令是身得住行道故，供養令斷故。**<dfn title="触。">痛痒</dfn>、新痛痒不復起，令從是差不隨罪，得力安隱行**。令從所<dfn title="通受。">更</dfn>臥具牀席，不綺故、不樂故、不貪故、不嚴事故，但令從是*是身*，以有用劇苦、疲惓令得止。亦令從所樂用、樂所用，不綺故、不樂故、不貪故、不嚴事故，但為令從是*是身*以生有痛惱、大劇、甚痛，不可意從斷，令救令解止。若比丘從**不用**故，生流惱熱憂，以從<em>**用**得止</em>，為所流惱熱憂不復有。是名為，諸比丘**流從以更得斷**。

何等為比丘，**流從忍斷**？是聞比丘行者，發精進行令斷惡法，受清淨法行，增發<dfn title="胆量和魄力。">膽力</dfn>，堅精進方便，不捨清淨法。方便聽*令是身肌肉、骨消乾壞，并<dfn title="骨髓。"><ruby>髓<rt>suǐ</rt></ruby></dfn>、<dfn title="脂肪。">肪</dfn>、皮*。但*令所應發精進所得，令得膽者、堅者、精進方便者。**所求未得，精進不可中止**{:.red}*。便*行者比丘，能忍寒熱飢渴、蚊蚋、風、日曝，令止含毒，從聞不可語言憍慢意以來，能忍能<dfn title="从容。">暇</dfn>，以生有**含毒痛惱**、**不可意劇痛**能**過止***{:.darkorange}。若比丘，從*不忍耐*所生流熱惱憂，令從過、令從是行，不復流惱熱憂、令得止。是名為，比丘流從忍耐斷。

何等為比丘，**流從曉斷**？是聞諸比丘，比丘已生欲，令不聽、不過、捨，**曉**相*却離*。已生瞋恚，不聽、不過、捨，**曉**相*却離*。已生殺欺盜，不聽、不過、捨，**曉**相*却離*。若諸比丘，*不從***曉**生流惱熱憂，已從曉不生，便所流惱熱憂令無復有。是名為，諸比丘流從曉斷。

何等為比丘，**流從增行斷**？是聞諸比丘**意**，比丘*意覺有增念行，獨坐止却，猗離惡轉法*{:.darkorange}。分別覺亦如是，精進覺亦如是，喜覺亦如是，猗覺亦如是，定覺亦如是，觀却覺行亦如是。不聽、不過、捨，**曉**相*却*。若諸比丘，不行不增所生流惱熱憂，已行增，為所流惱熱憂不復有。是名為，諸比丘流從行增斷。

若諸比丘，所流應從見斷，已從見斷。若所流應從守攝斷，已從守攝斷。若流因從避斷，已從避斷。若流因從用斷，已從用斷。若流因從忍過斷，已從忍過斷。若流因從曉斷，已從曉斷。若流因從行增斷，已從行增斷。是名為，諸比丘一切流攝守因。已壞惡愛，從世間逮得度世，捨縛結，得要離苦。

佛說是，從是聞比丘，意受喜行，得度世竟得道。
