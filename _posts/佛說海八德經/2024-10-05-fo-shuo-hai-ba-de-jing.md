---
title: 佛說海八德經
tags: [鳩摩羅什]
---

{:.author}
後秦龜茲國三藏鳩摩羅什譯

聞如是。

一時佛遊無勝國，時在河邊，常以十五日為諸沙門說戒經。佛坐寂寞，久而無言，阿難整服，長跪白曰：沙門坐定，樂聞清法。世尊默然。阿難三起白：夜已半，可說戒經。世尊乃曰：*諸沙門中，有<b>穢濁者，心邪行，違言與法，乖沙門之戒。威神致重，非彼下賤所能執行；清濁相違</b>，故吾不說*{:.red}。尊德目連，一心入定道眼淨觀，具見彼心有可棄之行矣，目連即與謂之曰：起！非爾<b>俗夫</b>所應坐處也。彼不肯起，牽臂使出曰：<b>爾無至德，心懷六邪</b>。何敢以臭<dfn title="污浊，污物，粪便。"><ruby>溷<rt>hùn</rt></ruby></dfn>之體，坐天香之座？爾是棄人，非沙門矣。目連即還就清淨座。佛告目連：子何一愚。好喻不出，牽臂乃去。佛告沙門：<dfn title="通静，安静；谦恭貌；安定。">靖</dfn>聽吾言。諸沙門曰：唯然受教。

觀彼巨海有八美德。其廣即汪洋無涯，其深則有不測之底，稍入稍深無前所礙。斯一德也。海潮不過期先際。斯二德也。海含眾寶靡所不包，死屍臭朽海不容焉，神風吹漂上岸之邊。斯三德也。海懷眾珍，黃金白銀、瑠璃水精、珊瑚龍玫、明月神珠，千奇萬異無求不得。斯四德也。普天之下有五大河流行注海，西流者名恒，南流者名邪云，東流者兩河一名沙陸、一名阿夷越，北流名墨。五河流邁俱入于海，皆去舊名合為海。斯五德也。五河萬流淋雨終時，立天地來雨落河注，海水如故盖無增減。斯六德也。海有眾魚巨軀巍巍，第一魚身長四千里，第二魚身長八千里，第三魚身長萬二千里，第四魚身長萬六千里，第五魚身長二萬里，第六魚身長二萬四千里，第七魚身長二萬八千里。斯七德也。海水通鹹，邊中如一。斯八德也。*以斯之故，質亮神龍，欣心樂之*。

*<b>吾經妙典亦有<dfn title="光明，大。">景</dfn>德，讀之無盡，其義日深，梵、魔、帝釋無能測度。猶海廣遠，甚深難測；以斯之故，諸沙門樂之</b>*{:.limegreen}。斯一德矣。
	
<b>吾諸弟子更相<dfn title="约束，收敛。">檢率</dfn>，誦經坐禪</b>禮儀景式，不失其時也。猶海之潮，不過期先際。斯二德也。
			
<b>吾法清潔志在<dfn title="澹泊，恬静。"><ruby>憺怕<rt>dàn bó</rt></ruby></dfn>，衣食供已不畜微餘</b>。若有沙門志趣穢濁，以法<ruby>彈<rt>tán</rt></ruby>遣不得處廟。猶海<dfn title="犹宽宏、宏大。">弘裕</dfn>，不容臭屍。斯三德也。
			
<b>吾道眾經其義<dfn title="详尽，完全知悉。">備悉</dfn>，沙門<dfn title="深思。">潛思</dfn>，<dfn title="漂洗、熔炼。">練</dfn>去心垢：貪婬、恚嫉、愚癡眾穢</b>。猶若磨鏡<dfn title="使明洁，磨治。"><ruby>瑩<rt>yíng</rt></ruby></dfn>垢盡之，又蕩微<dfn title="暗昧，遮蔽。"><ruby>曀<rt>yì</rt></ruby></dfn>照無不覩。一、坐自思，<dfn title="思惟，思量。">存惟</dfn>往古、生死之源，得無不知。二、惟天地萬物若幻，夫有合會必當別離。三、常慈心愍世愚惑，作行顛倒不自知<dfn title="迷惑。">誤</dfn>。四、自精思，既知往古又照<dfn title="还没有成为事实。">未然</dfn>，眾生魂神所當趣向。<b>吾向道以心淨為珍寶；沙門去穢得淨行者，其心喜之</b>。猶彼質亮，樂海眾寶。斯四德矣。
			
*吾道弘大合眾為一，帝王種、梵志種、君子種、下賤種，來作沙門者，皆棄本姓*。<b>以道<dfn title="相亲近。">相親</dfn>，明愚<dfn title="互相竞逐。">相進</dfn>，意如兄弟</b>。猶彼眾流合名曰海，以斯之故沙門樂之。斯六德矣。
					
<b>吾道微妙，經典淵奧，上士得之</b>：一號溝港、二號頻來、三號不還、四號應真。應真之道，其心清淨猶天明珠。垢藏之德分身散體，存亡自由住壽無極，亦不老病。猶彼巨海有神龍魚，以斯之故沙門樂之。
					
<b>吾之經籍義美甘露，仙聖所不聞、梵釋所希覩，往古來今無物不記，邊中皆正猶海通鹹。亦以斯故，沙門樂之。夫見吾經者，意皆趣無為矣</b>。
				
海有八德，吾經亦然。

阿難又起，稽首白曰：東<dfn title="清晨、天亮。">旦</dfn>欲明，願說重戒。世尊曰：自今之後，吾不復說重戒之經。戒之不從恐彼神雷<dfn title="震怒，盛怒。">威怒</dfn>加之也，吾以斯故不說戒經。<b>自今以往更相檢率</b>，以十五日會說戒經。

諸比丘起，為佛作禮。
