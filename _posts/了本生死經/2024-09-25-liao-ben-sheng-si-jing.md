---
title: 了本生死經
tags: [支謙]
---

{:.author }
吳月氏優婆塞支謙譯

佛說是：若比丘見緣起，為見法；已見法，為見我。於是賢者舍利弗，謂諸比丘言：諸賢者。佛說若諸比丘見緣起，為見法；已見法，為見我。此謂何義？是說有緣，若見緣起無命、非命，為見法。見法無命、非命，為見佛。當隨是慧。

彼有二事見外緣起，有二事見內緣起；合為四。

何謂二事見外緣起？為因相縛、緣相縛。因相縛為何等？從種根，從根葉，從葉莖，從莖節，從節懷華，從華實；是為因相縛。何謂緣相縛？<b class="red">為地種、水種、火種、風種、空種，從是因緣有<i>種</i>生彼。地為持種，水為潤種，火為熱種，風為起種，空為令種無礙，如是得時節會令<i>種</i>生</b>。<b>彼種不知我生根，根不知從種有，根不知我生葉，葉不知從根有，葉不知我生莖，莖不知從葉有節懷華，實亦不自知轉相生有。又地不知我生種，種亦不知地持我，水亦不知我潤種，種亦不知水潤我，至火風空皆不相知</b>。是諸賢者，<b class="limegreen">從因緣有，得時會令種生；為非自作、非彼作，亦非無因生</b>。

當以五事見外緣起。何謂五？一非常、二不斷、三不步、四種不敗亡、五相象非故。彼種已壞，為非常；有根出，為不斷；種根分異，為不<dfn title="徘徊踩踏貌。"><ruby>躇<rt>chú</rt></ruby>步</dfn>；少種多生實，為不敗亡；實生如種，根非種，為相象非故。

當知是二事見內緣起。因相縛、緣相縛。何謂因相縛？緣不明行，緣行識，緣識名色，緣名色六入，緣六入更樂，緣更樂痛，緣痛愛，緣愛受，緣受有，緣有生，緣生老、死、憂、悲、苦<dfn title="烦闷。"><ruby>懣<rt>mèn</rt></ruby></dfn>、心惱。如是，是但大苦性具成有病。<b>彼不明不知我作行，行不知從不明有，行不知我作識，識不知從行有，識不知我作名色，名色不知從識有。六入、更樂、痛、愛、受、有、生至于老死，亦轉不知</b>。是從不明有行，從行有識，從識有名色。從名色有六入、更樂、痛、愛、受、有、生、老、死、憂、悲、苦懣、心惱如上說，是但大苦性具成有。彼若無生，則無老、死、憂、悲、苦懣、心惱。

是諸賢者。因緣起故緣<i>是</i>生法，有緣起不緣生法、有緣生法不緣起、有緣起緣生法、有不緣起不緣生法。何謂緣起不緣生法？為緣不明行，緣行識，緣識名色，至于老死，大苦惱具成有如上說。是謂緣起非緣生法。何謂緣生法非緣起？為如不明、行、識、名色、六入、更樂、痛、愛、受、有、生、老死。是謂緣生法非緣起也。何謂緣起緣生法？若出生住，不斷老死之生。是出生住，因緣相近、因有相近、因微相近、因諦相近、因如相近、無異相近、不狂相近、緣起相近。以緣生如是法：有受、愛、痛、更樂、六入、名色、識、行。是謂緣起緣生法。<b class="limegreen">何謂不緣起不緣生法？謂得道者</b>。

<b>彼何謂不明？為如六種，六種受若女、若男。何謂六？為地種、水種、火種、風種、空種、識種。彼身得住，是為地種；如持不散，是為水種；飲食嘗<ruby>啖<rt>dàn</rt></ruby>臥得善消，是為火種；身中出息入息，是為風種；四大所不能持，是為空種。<em>隨轉如雙箭<dfn title="盛箭的竹器。"><ruby>笮<rt>zé</rt></ruby></dfn>，是為識種</em></b>。<b class="red">如彼地種，非女、非男、非人、非士、非身、非身所、非人生、非少年、非作無作者、非住無住者、非智無智者、非眾生、非吾、非我、非彼有、無有主。水、火、風、空種，亦如是。識種，非女、非男、非人、非士、非身、非身所、非人生、非少年、非作無作者、非住無住者、非智無智者、非眾生、非吾、非我、非我有，無有主</b>。<b class="limegreen">如是；但從六種為一想，為合想、為女想、為男想、為妄想、為身想、為自在想、為強自在，受若干種。故為不明，時說曰性癡，淨常想、樂想、身想；疑嫌妄，非上要</b>。

佛說是不明，亦為染於物，<b>無慧生妄</b>，故為不明。<b class="red">妄故為行，知物故為識，五性故為名色，猗名色根故為六入，三合故為更樂，更樂行故為痛，痛而樂故為愛，愛彌廣故為受，受當復有行故為有，五性具成故為生，諸種熟故為老，命根<dfn tbtle="闭口不做声。"><ruby>噤<rt>jìn</rt></ruby>閉</dfn>故為死，熱中為憂誑語為悲</b>。<dfn title="逢。">臨</dfn>五識身合為五苦。心識身合為懣，心念勞為惱，有故生有，如是<b>見知障顯</b>；是說<b>具滿大苦性足</b>。從是受<dfn title="死丧。"><ruby>凶<rt>xiōng</rt>衰<rt>cuī</rt></ruby></dfn>，著故復生；<b>其<i>始</i>不可見知、不可度量</b>。

又冥為不明義；<b class="limegreen">作成為行義；<i>知</i>為識義；緣住、彼彼相倚為名色義；主亦不專為六入義；更亦合會為更樂義；從知痛義渴欲得物，如火無厭，為愛義；<i>取</i>為受義</b>；當復有為有義；五性仰為生義；熟為老義；行虧為死義。如是義說，亦為十二緣起相。

又<b>從不明近福德行作、近罪賊行作，是謂緣不明行</b>。有諸行故近福不福而有識，是謂緣行識。<b>由識作<i>性行</i>名色具成生，是謂緣識名色</b>。是緣生作作輒受，是謂緣名色六入。眼識會更樂，是謂緣六入更樂。如更樂痛知亦爾，是謂緣更樂痛；死不知痛者為行別故。從愛象輒取，是謂緣痛愛。<b>從愛象更吞，是謂緣愛受有。<i>受</i>為三行身口意，是謂緣受有有行勞</b>。當復有具成生，是謂緣有生。五性已成故，有老死。是為<b class="red">十二緣起，隨轉宛轉，造作田業。識造種行，不明造對行</b>。

<b>如地持種，水令種不散，火令種熟，風令種起，空令種無礙；行造田業亦如是。愛造潤行，彼行不知我造田業，愛不知我為潤行，<em class="limegreen">識不知我為<i>種行</i>，不明不知我為<i>對行</i></em>；如地不知我持種，水火風空如上說</b>。

<b class="red">從有行勞，當復有具成生。此亦無有從是世躇步者，但<em class="black">因緣相持</em>。譬如鏡淨明朗，緣內外生面象；面亦不死此生彼。鏡中從有面，<em class="black">因緣不<ruby>虧<rt>kuī</rt></ruby>，是不死此而生彼</em>。<em class="limegreen">為有苦情因緣不虧，從是有受；如火以受不斷現晝夜，然其炎不步。識亦如是，不身相縛往來五道，有緣故生是法無主</em>。譬如月圓四十九由延，而圓形現於下水，有緣不虧；非月死彼，而於此生。觀生死當如是，是為因相縛</b>。

何謂緣相縛？如佛告阿難：眼緣色生眼識。彼眼不知我作猗行，色不知我為識對，明不知我為識照，空不知我令識無礙，識不知我生此作有。<b>眼、色、明、空、念，令眼識具成生</b>。耳、鼻、口、身，心緣法生心識；彼眼不知我為識作猗，法不知我為識作行，心不知我為識作明，空不知我令識無礙，識不知我成此因緣。是，阿難。<b class="red">緣心、法、明、空、念，令心識具成生</b>。<b class="limegreen">而此非自作，非彼作，非兩作，非無因生，非我故，非彼故，非無因有</b>。

<b>當以五事見內緣起。何謂五？非常、不斷、不步、少行多報、相象非故。彼如死際身已壞，為非常；出生有身分，為不斷；或同去或異去分異故，為不步；少行多報，謂行不敗亡；如行報生，非故家也</b>。

若見此緣起無命、非命，為見法。見法無命、非命，為見四諦：苦、習、盡、道。譬如明人見師成畫，歎其畫好、師妙。見四諦者亦如是。佛一切知、一切現，<b>從<i>是</i>得喜，不離佛；得法眾至真、戒喜不離</b>。
