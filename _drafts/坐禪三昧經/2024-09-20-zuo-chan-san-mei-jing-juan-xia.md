---
title: 坐禪三昧經卷下
tags: [鳩摩羅什]
---

{:.author}
姚秦三藏鳩摩羅什譯

爾時。
: - <span class="red">行者雖**得**一心。
    - <span class="red">**定力**未成。
	  - <span class="red">猶為欲界煩惱**所亂**。
	    - <span class="red">當**作**方便。
		  - <span class="red">進**學**初禪，**呵棄**愛欲。
		    - 云何呵棄？
			  - **觀欲界<i>過</i>**，欲為不淨、種種不善。
			    - 當**念**初禪，**安隱快樂**。

<span class="red">**觀欲**云何**知<i>欲無常</i>**？
: - <span class="red">**功德<i>怨家</i>**；如幻如化，空無所得。
    - <span class="red">**念**之**未得**，**癡心**已**亂**。
	  - <span class="red">何況**已得**，婬欲**纏覆**。
	    - 天上樂處猶**不常安**，何況人中？
		  - 人心**著**欲**無有**厭足；如火得薪、如海吞流。
		    - 如頂生王；雖雨七寶、王四天下、帝釋分座，猶不知足。
			  - 如那睺沙；轉金輪王，為欲所逼墮蟒蛇中。
			    - 又如仙人食果衣草，隱居深山被髮求道，猶復**不免**欲賊所壞。
				  - 欲樂甚少，**怨毒**甚多。
				    - **著欲**之人，惡友相近，善人踈遠。
					  - 欲為毒酒，**愚惑**醉死。
					    - <span class="red">**欲**為**欺誑**；**走使**愚人，疲苦萬端、不得自在。
						  - <span class="red">唯有**離欲**，**身心安隱，快樂無極**。
						    - 欲無所得，如狗齩枯骨。
							  - <span class="red">求欲勤勞，極苦乃得；得之**甚難**，**失之**甚易。
							    - <span class="red">如**假借**須臾，勢**不得久**；如**夢所見**恍惚即滅。
								  - 欲之為**患**，求之既**苦**得之亦**苦**，多得多苦。
								    - 如火得薪，多益多熾。
									  - 欲如<ruby>搏<rt>bó</rt></ruby>肉，眾鳥競逐。
									    - 以要言之！如蛾赴火、如魚吞鉤、如鹿逐聲、如渴飲鹹水。
										  - 一切眾生，**為欲致患，無苦不至**。
										    - 是故當知，**欲**為**毒害**；當求初禪，**滅斷**欲火。
											  - <span class="red">行者**一心**，**精懃信樂**，令**心**增進，**意**不散亂，**觀**欲**心**厭，**除**結惱盡，得初禪定。
											    - **離**欲盛火**得**清涼定，如熱得蔭、如貧得富。
												  - 是時便**得**初禪喜覺，思惟禪中種種功德，觀分別好醜。
												    - <span class="red">便**得<i>一心</i>**。

問曰：
: - 修行禪人**<mark>得</mark>一心相**，云何可知？
    - 答曰：
	  - 面色**悅澤**，**徐行**<dfn title="安定。通静，安静、清净。">靖</dfn>正，**不失**一心，目**不著**色。
	  - 神德**定力**，**不貪**名利，**擊破**憍慢。
	  - 其**性柔軟**，**不懷**毒害、**無復**慳、嫉。
	  - **直<i>信</i>心<i>淨</i>**，論議**不諍**；身**無欺誑**，**易**可與語。
	  - 柔軟**慚愧**，心**常在**法；**懃**修精進，**持戒**完具，誦經**正憶**，**念隨**法行。
	  - **意**常喜悅，瞋處**不瞋**。
	  - <span class="red">**四供養**中，不淨**不受**；**淨施**則受，**知量<mark>止</mark>足**。
	  - 寤起輕利，能行**二施**，**忍辱除邪**。
	  - 論議**不自滿**，言語**尠少**。
	  - <dfn title="谦虚恭敬。"><ruby>謙恪<rt>qiān kè</rt></ruby></dfn>恭敬上中下座，善師、善知識常親近隨順。
	  - <span class="red">飲食**知節**，**不著**欲味。
	  - <span class="red">**樂**獨靜處，若**苦**若**樂**，**心忍不動**。
	  - 無怨無<ruby>競<rt>jìng</rt></ruby>，不喜鬪訟。
	    - 如是等種種相，**得知**一心相。

此**覺、觀**二事。
: - **亂<i>禪定心</i>**。
    - 如水澄靜，波蕩則濁。
	  - 行者如是，**內**已**一心**，**覺觀**所**惱**。
	    - 如極得息、如睡得安。
		  - 是時，次第**無覺、無觀**，**生<i>清淨定</i>**。
		    - **內淨<i>喜樂</i>**，得**入**二禪。

**心**靜、默然。
: - 本所不得，今**得<i>此喜</i>**。
    - 是時**心觀**：
	  - 以**喜**為**患**，如上**覺觀**；**<mark>行</mark><i>無喜法</i>**乃**離<i>喜地</i>**，**得**賢聖所說樂。
	    - **<i>一心</i><mark>諦知</mark>、<mark>念護</mark>**，**得入**三禪。

已**棄<i>喜</i>**故。
: - <span class="red">**諦知**、**憶念**、**<i>樂</i>護**；**聖人**言**樂護**，**餘人<mark>難捨</mark>**。
    - <span class="red">**樂**中**第一**，**過此**以往**無復樂**也。
	  - <span class="limegreen">是故；一切**聖人**於**一切淨地**中，說**慈**為**第一樂**，**樂**則是**患**。
	    - <span class="red">所以者何？
		  - <span class="red">第一禪中**心<mark>不動轉</mark>**，**以<i>無事</i>**故。
		    - **有動**則**有轉**，**有轉**則**有苦**；是故，三禪**以樂**為**患**。
			  - <span class="limegreen">復**以<i>善妙</i><mark>捨</mark>**此**苦樂**，**先<mark>棄</mark>憂喜<mark>除</mark>苦樂意**，**<mark>護</mark><i>念</i>清淨<mark>得入</mark>第四禪**。
			    - <span class="limegreen">**不苦、不樂，<mark>護</mark><i>清淨念</i>，<i>一心</i>**。
				  - 是故佛言：**<i>護</i>最清淨**第一，名**第四禪**。
				    - 以第三禪**<i>樂</i>動**故，名之為苦。
					  - <span class="red">是故；四禪**除滅**苦樂，名**不動處**。

漸**觀<i>空處</i>**。
: - **<mark>破</mark>內、外色<i>想</i>**。
    - **<mark>滅</mark>有對<i>想</i>**。
	  - **<mark>不念</mark>種種色想**。
	    - **觀**無量空處。
		  - **常觀**色過。
		    - **念**空處定<i>上妙功德</i>。
			  - **習念**是法。
			    - **逮得**空處。

**念**無量識處。
: - **觀**空處<i>過</i>。
    - **念**無量識處<i>功德</i>。
	  - **習念**是法。
	    - **逮得**識處。

**念**無所有處。
: - **觀**識處過。
    - **念**無所有處<i>功德</i>。
	  - **習念**是法。
	    - 便**得**無所有處。

**念**非有想非無想處。
: - 若**一切想**其<i>患</i>甚多，若**病**若**瘡**。
    - 若**無想**是**愚癡處**。
	  - 是故；非有想非無想，是第一安隱善處。
	    - **觀**無所有處過。
		  - **念**非有想非無想<i>功德</i>。
		    - **習念**是法。
			  - 便**得**非有想非無想處。

或有行者。
: - 先**<mark>從</mark>初地**乃至**上地**。
    - 復**<mark>於</mark>上地**，**<mark>習行</mark>慈心**。
	  - 先**自得<i>樂</i>**，**<mark>破</mark>瞋恚毒**；**次及**十方無量眾生。
		- 是時，便**得<i>慈心三昧</i>**。
		  - **悲心<mark>憐愍</mark>**眾生之苦，能**破<i>眾惱</i>**；**廣及**無量眾生。
			- 是時，便**得<i>悲心三昧</i>**。
			  - 能**破<i>不悅</i>**；**令**無量眾生皆得喜悅。
				- 是時，便**得<i>喜心三昧</i>**。
				  - 能**破<i>苦樂</i>**，**直觀**十方無量眾生。
					- 是時，便**得<i>護心三昧</i>**。
					  - 二禪亦復如是，三禪、四禪**除<i>喜</i>**。

次學**五通**。
: - **身<mark>能</mark>飛行、變化自在**。
    - 行者**一心**欲定，**精進**定、**一心**定、**慧**定。
	  - **一心<mark>觀</mark>身**；常**作**輕想，**欲**成飛行。
	    - 若**大**若**小**<small class="darkgray">（以欲定過為大，以欲定減為小）</small>，此二**俱<i>患</i>**。
		  - 精進<dfn title="殷切盼望。"><ruby>翹懃<rt>qiáo qín</rt></ruby></dfn>，常**能<i>一心</i>**，**思惟<i>輕觀</i>**。
		    - 如**能浮人**，**心力<i>強</i>**故，而**不沈沒**。
			  - 亦如**猿猴**從高上墮，**心力強**故，**<i>身</i>無痛患**。
			    - 此亦如是。
				  - 欲力、精進力、一心力、慧力。
				    - **令**其**廣大**，而**<i>身</i>更小**。
					  - 便**能<i>運身</i>**。

復次**觀**身空界。
: - 常**習**此觀。
    - **欲**力、**精進**力、**一心**力、**慧**力，**極為<i>廣大</i>**；**便<mark>能</mark><i>舉身</i>**。
	  - 如大風力致重達遠，此亦如是。
	    - 初當**自試**，離地一尺、二尺漸至一丈，**還來**本處。
		  - 如鳥子學飛、小兒學行；**思惟自審**，**知**心力大**必能**至遠。
		    - 學觀四大；除却地大，但觀三大。
			  - **心念**不散，便**得**自在；**身**無罣礙，**如鳥<i>飛行</i>**。
				- 當復學習，**遠**作**近**想；是故，**<i>近</i><mark>滅</mark><i>遠</i><mark>出</mark>**。

復能**變化<i>諸物</i>**。
: - 如**觀木<i>地種</i>**，**除却<i>餘種</i>**；**此木便<mark>變為</mark>地**。
    - 所以者何？
	  - 木**有**地種分故。
	    - 水、火、風、空，金銀寶物；悉皆如是。
		  - 何以故？
		    - 木**有<i>諸種分</i>**故。

是**初**神通根本。

**四禪**有**十四變化<i>心</i>**：
: - 初禪二果：
    - 一者**初禪**。
	- 二者**欲界**。
  - 二禪三果：
	- 一者**二禪**。
	- 二者**初禪**。
	- 三者**欲界**。
  - 三禪四果：
	- 一者**三禪**。
	- 二者**二禪**。
	- 三者**初禪**。
	- 四者**欲界**。
  - 四禪五果：
	- 一者**四禪**。
	- 二者**三禪**。
	- 三者**二禪**。
	- 四者**初禪**。
	- 五者**欲界**。
  - **餘通**如**摩訶衍論**中說。

世尊弟子。
: - 習學五法門**志求**涅槃。
    - 有二種人：
	  - 或**<mark>好</mark>定多**，**以快樂**故。
	  - 或**<mark>好</mark>智多**，**畏苦患**故。
	    - **定多**者；**先**學禪法，**後**學涅槃。
		- <span class="red">**智多**者；**直趣<i>涅槃</i>**。
		  - <span class="red">**直趣涅槃**者。
		    - <span class="red">**未斷<i>煩惱</i>**，亦**未得<i>禪</i>**。
			  - <span class="red">**專心不散，直求涅槃**。
			    - <span class="red">**<mark>越</mark>愛等諸煩惱**。
				  - 是名**涅槃**。

身。
: - **實**無常、苦、不淨、無我。
    - 以**心<i>顛倒</i>**故。
	  - **常、樂、我、淨**。
	    - 以是故；事事**愛著**其身，是則**底下<i>眾生</i>**。
		  - <span class="red">行者**欲破<i>顛倒</i>**故。
		    - <span class="red">當**<mark>習</mark>四念止觀**。
			  - **觀**身種種，**多**諸苦患。
			    - 從因緣生，故**無常**。
				  - 種種惱，故**苦**。
				    - 身有三十六物，故**不淨**。
					  - 以不得自在，故**無我**。
					    - 習如是觀。
						  - 觀內身、觀外身、觀內外身。
						    - **習**如是觀，是謂**身念止**。

<span class="red">**身實相<i>如是</i>**。
: - <span class="red">**何故**於此而**起<i>顛倒</i>**，**愛著<i>此身</i>**？
    - <span class="red">**諦思惟**念：
	  - <span class="red">**身邊<i>樂痛</i>**。
	    - <span class="red">**以<i>愛樂痛</i>**，故**著<i>此身</i>**。
		  - <span class="red">當**觀<i>樂痛</i>**，實不可得。
		    - 云何不得因衣食故致樂？
			  - **樂<mark>過</mark>**則**苦<mark>生</mark>**，**非<i>實樂</i>**故。
			    - 如患瘡苦，以藥塗治；痛止為樂。
				  - 以大苦故，謂小苦為樂；非實樂也。
				    - 復次以故苦為苦，新苦為樂。
					  - 如擔重易肩，而以新重為樂；非實常樂也。
					    - 如火**性<i>熱</i>**，無暫冷時。
						  - 若**是<i>實樂</i>**，**不應**有**不樂**。
						  
或曰：外事是**樂因緣**，不必**是**樂。						
: - 或**<i>時</i>樂因**、或**<i>時</i>苦因**。
    - 若使**心法**：
      - 與**愛<i>相應</i>**，爾時**是<i>樂</i>**。
      - 與**恚<i>相應</i>**，爾時**是<i>苦</i>**。
      - 與**癡<i>相應</i>**，**不苦不樂**。
	    - 以此推之，可知**<mark>有</mark><i>樂</i>、<i>無樂</i>**。
          - 答曰：
		    - 無也。
			  - **<i>婬欲</i><mark>不應是</mark><i>樂</i>**。何以故？
			    - 若婬欲在內，不應外求女色。
				  - 外求女色，當知婬苦。
				    - 若**<i>婬</i>是<i>樂</i>**，**<mark>不應</mark>時時棄**。
					  - 若**棄**；**<mark>不應是</mark>樂**。
					    - 於大苦中，以小苦為樂也。
						  - 如人應死；全命受鞭，以是為樂。
						    - 欲心熾盛，以欲為樂；老時厭欲，知欲非樂。
							  - 若實樂相，不應生厭。
							    - <span class="red">如是種種；**<i>因緣欲樂</i>相**實**不可得**，樂失則苦。
								  - 佛言：
								    - 樂痛**應觀**苦，苦痛**應觀**樂；如箭在體，不苦不樂。
									  - <span class="red">應觀**生滅無常**。
									    - <span class="red">是謂**痛念止**。

<span class="red">當知：**<i>心</i><mark>受</mark><i>苦樂</i>**、**<mark>受</mark><i>不苦不樂</i>**。
: - <span class="red">云何**心**？
    - <span class="red">**是心<mark>無常</mark>**，**從因緣<mark>生</mark>**故。
	  - <span class="red">**生滅、不住**，**相似<mark>生</mark>**故。
	    - <span class="red">但**顛倒**故，**<mark>謂是</mark>為<i>一</i>**。
		  - <span class="red">**本<i>無</i>今<i>有</i>**，**已<i>有</i>還<i>無</i>**；是故**無常**。
		    - <span class="red">**<mark>觀</mark>、<mark>知</mark><i>心空</i>**。
			  - 云何為**空**？
			    - **從因緣<mark>生</mark>**。
				  - 有眼、有色、可見，憶念欲見如是等，**和合**眼識生。
				    - 如日愛珠；有日、有珠、有乾草牛屎，**眾緣和合**於是**火生**。
					  - 一一推求，火不可得；**緣合<i>有火</i>**。
					    - <span class="red">**眼識**亦爾，不**住**眼中、亦非色中**住**、不兩中間**住**；**無有<i>住處</i>**，亦**復<i>不無</i>**。
						  - <span class="red">是故佛言：**如幻如化**。
						    - 現在心**觀**過去心。
							  - 或苦、或樂、或不苦不樂。
							    - <span class="red">**心<i>各各異</i>、<i>各各滅</i>**。
								  - 有欲心、無欲心；亦如是，各各異各各滅。
									- 觀內心、觀外心、觀內外心；亦如是。
									  - 是名**心念止**。

<span class="red">復次，**<mark>觀</mark>心**為屬**誰**？
: - <span class="red">**<mark>觀</mark>**想、思惟、念欲等**諸心相應法**、**不相應法**。
    - <span class="red">**諦觀<i>其主</i>**，**主**不可得。
	  - <span class="red">何以故？
	    - <span class="red">**從因緣生**故**無常**。
		  - **無常**，故**苦**。
		    - **苦**，故**不自在**。
			  - **不自在**，故**無主**。
			    - **無主**，故**空**。
				  - 前別觀：**身、痛、心、法**不可得。
				    - <span class="red">今更總觀：**四念止<i>中</i>**，**主**不可得。
					  - **離此處<i>求</i>**，亦不可得。
					    - 若**常**不可得，**無常**亦不可得。
						  - 若常；應當**常**苦、**常**樂，亦**不應忘**。
							- 若**常有神**者，**無**殺惱罪，亦**無**涅槃。
							    - 若身**是**神；無常身**滅**，神亦**應滅**，亦**無**後世，亦**無**罪福。
								  - <span class="red">如是**遍觀<i>無主</i>**。
								    - <span class="red">諸法**皆空**、**不自在**，**因緣合**故**生**、**因緣壞**故**滅**。
									  - <span class="red">如是**緣合法**，是名**法念止**。

<span class="red">若行者**<mark>得</mark>法念止**。
: - <span class="red">**厭**世間空、老病死法。
    - <span class="red">**都<i>無</i>**少許常樂我淨。
	  - <span class="red">我**於此空法**，復**何所求**？
	    - <span class="red">應當入涅槃，**最善法<i>中</i><mark>住</mark>**。
		  - <span class="red">**建<i>精進力</i>**，**得<i>深</i>舍摩陀**故<small class="darkgray">（深舍摩陀者，住心一處名也；此土無是名）</small>。
		    - <span class="red">是時**<mark>得</mark>深舍摩陀**，**<mark>住</mark>第四法念止中**。
			  - <span class="red">**觀**諸法相，**皆**苦無樂；無樂**是<i>實</i>**，**餘**者**妄語**。
			    - <span class="red">**苦**因**愛等諸煩惱**及**業**。
				  - 是**非天**、**非時**、**非塵**等**種種妄語**中**生**。
				    - 是**煩惱**及**業**出**生**。
					  - 此苦是**苦**。
						- 入涅槃時**一切滅盡**。
						  - 非**色無色界**及**世界始**<small class="darkgray">（世界始；外道謂一切有法之初，色為世界始，外道謂涅槃也。以此有始，能化作萬物，即名造化也。）</small>等**種種妄語**，**能<i>滅此苦</i>**。
							- **正見等<i>八直</i>**是**涅槃道**。
							  - 非**餘外道<i>苦行</i>**，種種**空持戒**、**空禪定**、**空智慧**。
								- 何以故？
								  - 佛法中**戒定慧**，**三法<mark>合行</mark>**能**入涅槃**。
									- 譬如人立平地、持好弓箭，能射殺怨賊；**三法合行**亦如是。
									  - **戒**為平地，**禪定**為快弓，**智慧**為利箭。
										- 三事**備足**，能**<mark>殺</mark>煩惱賊**。
										  - 以是故，外道輩**不得**涅槃。

行者**是時**，**作<i>四法緣</i>**。
: - **觀<i>緣</i>**如射博。
    - **觀<i>苦</i>**四種：
	  - 因緣**生**，故**無常**。
	  - 身心**惱**，故**苦**。
	  - 無**一**可得，故**空**。
	  - 無**作**、無**受**，故**無我**。
	- **觀<i>習</i>**四種：
	  - 煩惱有漏業**和合**，故**集**。
	  - <i>相似果</i>**生**，故**因**。
	  - 是中**得<i>一切行</i>**，故**生**。
	  - <i>非相似果</i>**相續**，故**緣**。
	- **觀<i>盡</i>**四種：
	  - 一切煩惱**覆**，故**閉**。
	  - **除**煩惱火，故**滅**。
	  - 一切法中**第一**，故**妙**。
	  - 世間**過去**，故**出**。
	- **觀<i>道</i>**四種：
	  - **能到**涅槃，故**道**。
	  - 不顛倒，故**正**。
	  - 一切聖人去處，故**跡**。
	  - **得脫**世愁惱，故**離**。
  - 如是觀者**得<i class="red">無漏相似法</i>**，名為**煖法**。
	- 云何名**煖**？
	  - **常懃<i>精進</i>**，故名**煖法**。
		- 諸煩惱薪，**無漏智火<mark>燒</mark>**；**火**欲出**初相**，名為**煖法**。
		  - 譬如鑽火，初鑽煙出，是名**煖**。
			- 是為**涅槃道<i>初相</i>**。

佛弟子中**有**二種人：
: - 一者、多**好**一心求禪定；是人**有漏道**。
  - <span class="red">二者、**多<mark>除</mark><i>愛著</i>**，**好<i>實智慧</i>**；是人直趣涅槃，**入煖法中**。
    - <span class="red">有煖相者**深得<i>一心</i>**。
	  - <span class="red">實法鏡**到**無漏界邊<small class="darkgray">（鏡中像似面，界邊非中；故以為喻。）</small>。
	    - <span class="red">行者是時**大得<i>安隱</i>**。
		  - <span class="red">**自念**我定當得涅槃，**見<i>此道</i>**故。
		    - 如人穿井，得至濕泥，知當得水不久。
			- 如人擊賊，賊已退散，自知得勝，**意中**安隱。
			- 如人怖死人，欲知活不；當先試之以杖打身，若隱胗脈起者，知是有煖必可得活。
			- <span class="red">亦如聽法人，思惟、喜悅**心著**；是時**心熱**，行者如是**有煖法**。
			  - <span class="red">故名為**有煖**，亦名**能得<i>涅槃分善根</i>**。
				- <span class="red">是善根法**有<i>十六行</i>**，四諦<i>緣</i>；**六地中**，一智慧一切無漏法**基**。
				  - **野人**能行安隱<small class="darkgray">（於無漏踈，故名為野人。案梵本，爾先言凡夫人非。）</small>。
					  - 是名**有煖法**。

<span class="red">**增進轉上**更名**頂法**，如乳變為酪。
: - <span class="red">是人**觀<i>法實相</i>**：我當得**苦脫**。
	  - <span class="red">**心<mark>愛</mark>**是法。
	    - <span class="red">是為**真法**，**能除**<i>種種苦患</i>及<i>老病死</i>。
		  - 是時，思惟此法誰說？
		    - 是佛世尊。
			  - 從是，**<mark>得</mark>佛寶中**信心清淨、大歡喜悅。
			    - 若無此法，一切煩惱誰當能遮？我當云何得實智慧少許明？
				  - 從是，**<mark>得</mark>法寶中**信心清淨、大歡喜悅。
				    - 若我不得佛弟子輩好伴，云何當得實智慧少許明？
					  - 從是，**<mark>得</mark>僧寶中**信心清淨、大歡喜悅。
					    - 是三寶中，**得**一心清淨**合**實智慧。
						  - 是**頂善根**；亦名**頂法**，亦名**能得<i>涅槃分善根</i>**。
						    - 如**波羅延經**中說：
                              - 佛寶法僧寶，誰**有<i>少信淨</i>**；<br>是名**頂善根**，汝曹一心持。
								- <span class="red">云何為**少信**？
								  - 於佛、菩薩、辟支佛、阿羅漢邊**為少**；於野人邊**為多**。
								    - <span class="red">復次，**此<i>可破可失</i>**；是故名**少**。
									  - 如**法句**說：
										- 芭蕉生實死，竹生實亦然；<br>騾有子則死，小人得養死。<br>破失非利故，小人得名譽；<br>白淨分失盡，乃至**頂法<i>墮</i>**。
										  - <span class="red">復次，**未斷<i>諸結使</i>**，**未得<i>無漏無量慧心</i>**；以是故名**少**。

<span class="red">復次，懃精進**一心入<i>涅槃道</i>**中。
: - <span class="red">更**<i>了了</i>觀**五陰、四諦十六行。
    - <span class="red">是時；心**不縮**、**不悔**、**不退**，**愛樂<i>入忍</i>**。
	  - <span class="red">是名**忍善根**。
	    - <span class="red">**忍<i>何等</i>**？
		  - <span class="red">**<mark>隨</mark>四諦<i>觀行</i>**，是名為**忍**。
		    - **是善根**三種：上、中、下三時。
			  - <span class="red">云何名忍？
			    - <span class="red">**<mark>觀</mark>五陰<i>無常</i>、<i>苦</i>、<i>空</i>、<i>無我</i>**，**心<mark>忍</mark><i>不退</i>**；是名**忍**。
				  - 復次：
				    - 觀諸世間盡苦、空無有樂。
					- 是苦因習愛等諸煩惱。
					- 是習智緣盡是名上法，更無有上。
					- 八直道能令行人得至涅槃，更無有上。
					  - 如是信心不悔不疑，忍是名忍。
					    - 是中更有忍。
						  - 種種結使、種種煩惱疑悔，來入心中不能令破。
						    - 譬如石山種種風水不能漂動。
							  - 是故名忍，是事得名真好野人。
							    - 如佛說法句中：
								  - 世界正見上，誰有得多者；<br>乃至千萬歲，終不墮惡道。
									- 是世間正見，是名為忍善根。

是人多增進，一心極厭世界行，欲了了四諦相，作證趣涅槃，如是一心中，是名世間第一法。一時住四行：無常、苦、空、無我，觀一諦，苦法忍共緣故。何以故？觀欲界五受陰，無常、苦、空、無我，是中心忍入慧，亦是相應心心數法，是名苦法忍。身業、口業及心不相應諸行，現在未來世一切無漏法初門，是名苦法忍(法無漏法忍信受也)。

次第生苦法智。苦法忍斷結使，苦法智作證。譬如一人刈，一人束，亦如利刀斫竹得風即偃，忍智功夫故，是事得辦。欲界繫見苦，斷十結得得，爾時異等智得，無漏智未得，無漏慧得。是時成就一智(等智未來成就)，第二心中成就法智、苦智等智，過第三心、第四心成就四智：苦智、法智、比智、等智。習、盡、道法智中，一一智增，離欲人知他心智成就增；苦比忍、苦比智斷十八結，是四心苦諦能得。習法忍、習法智斷欲界繫七結；習比忍、習比智斷色、無色界繫十三結。盡法忍、盡法智斷欲界繫七結；盡比忍、盡比智斷色、無色界繫十二結。道法忍、道法智斷欲界繫八結；道比忍、道比智斷色、無色界繫十四結。道比智是名須陀般那(下子上子)，實知諸法相。

是十六心能，十五心中利根名隨法行，鈍根名隨信行。是二人未離欲，名初果向。先未斷結，得十六心，名須陀般那。若先斷六品結，得十六心，名息忌陀伽迷(秦言一來)。若先斷九品結，得十六心，名阿那迦迷(秦言不來)。先未離欲，斷八十八結故，名須陀般那；復次無漏果善根得得，故名須陀般那。利根名見得，鈍根名信愛。思惟結未斷，餘殘七世生，若思惟結三種斷，名家家三世生。聖道八分、三十七品名流，流向涅槃，隨是流行，故名須陀般那，是為佛初功德子。惡道得脫，三結斷，三毒薄，名息忌陀伽迷。復次欲界結九種(上上、上中、上下、中上、中中、中下、下上、下中、下下)，見諦斷、思惟斷。

若凡夫人，先以有漏道，斷欲界繫六種結，入見諦道十六心中，得名息忌陀伽迷。若八種斷，入見諦道第十六心中，一種名息忌陀伽迷果向呵那伽迷。

若佛弟子得須陀般那，單斷三結，欲得息忌陀伽迷，是思惟斷欲界繫九種結、六種斷，是名息忌陀伽迷八種斷；是名一種息忌陀伽迷果向阿那伽迷。

若凡夫人先斷欲界繫九種結，入見諦道第十六心中，名阿那伽迷；若得息忌陀伽迷進，斷三種思惟結，第九解脫道，名阿那伽迷。

阿那伽迷有九種：今世必入涅槃阿那伽迷，中陰入涅槃阿那伽迷，生已入涅槃阿那伽迷，懃求入涅槃阿那伽迷，不懃求入涅槃阿那伽迷，上行入涅槃阿那伽迷，至阿迦尼吒入涅槃阿那伽迷，到無色定入涅槃阿那伽迷，身證阿那伽迷行向阿羅漢阿那伽迷。色、無色界九種結，以第九無礙道金剛三昧破一切結，第九解脫道盡智修一切善根，是名阿羅漢果。

是阿羅漢有九種：退法、不退法、死法、守法、住法、必知法、不壞法、慧脫、共脫。濡智濡進行五種法退，是名退法。利智利進行五種法不退，是名不退法。濡智濡進利，厭思惟自殺身，是名死法。濡智大進自護身，是名守法。中智中進、不增不減處中而住，是名住法。少利智懃精進，能得不壞心解脫，是名必知法。利智大進，初得不壞心解脫，是名不壞法。不能入諸禪，未到地中諸漏盡，是名慧解脫。得諸禪亦得滅禪諸漏盡，是名共解脫。

有阿羅漢，一切有為法常厭滿足，更不求功德，待時入涅槃。有阿羅漢，求四禪、四無色定、四等心、八解脫、八勝處、十一切、入九次第、六神通，願智阿蘭若那三昧(秦言無諍。阿蘭若言無事，或言空寂。舊言須菩提常行空寂，行非也，自是無諍行耳！無諍者將護眾生，不令起諍，於我耳起諍，如舍利弗、目連夜入陶屋中宿，致拘迦離起諍者是也)，超越三昧熏禪三解脫門及放捨(放捨者，三脫門，空、無願、無相。空無願無相，即十二門念，反著者也)，更作利智懃精進，入如是諸禪功德，是名得不退法、不壞法。

若佛不出世，無佛法無弟子時，是時離欲人辟支佛出。辟支佛有三種：上、中、下。下者本得須陀般那、若息忌陀伽迷。是須陀般那於第七世生人中，是時無佛法，不得作弟子；復不應八世生，是時作辟支佛。若息忌陀伽迷二世生，是時無佛法，不得作弟子；復不應三世生，是時作辟支佛。有人願作辟支佛，種辟支佛善根，時無佛法，善根熟，爾時厭世出家得道，名辟支佛，是名中辟支佛。有人求佛道，智力進力少，以因緣退(如舍利弗是也)，是時佛不出世，無佛法亦無弟子，而善根行熟，作辟支佛，有相好若少若多，厭世出家得道，是名上辟支佛。

於諸法中智慧淺入，名阿羅漢；中入名辟支佛；深入名佛。如遙見樹，不能分別枝；小近能分別枝，不能分別華、葉；到樹下盡能分別知樹枝、葉、華、實。聲聞能知一切諸行無常，一切諸法無主，唯涅槃善安隱。聲聞能如是觀，不能分別深入深知；辟支佛少能分別，亦不能深入深知；佛知諸法分別究暢，深入深知也。

如波羅奈國王，夏暑熱時處高樓上坐七寶床，令青衣磨牛頭栴檀香塗身，青衣臂多著釧，摩王身時釧聲滿耳，王甚患之！教次第令脫，釧少聲微，唯獨一釧寂然無聲。王時悟曰：「國家、臣民、宮人、婇女，多事多惱亦復如是！」即時離欲獨處思惟，得辟支佛。鬚髮自落、著自然衣，從樓閣去，以己神足力出家入山。如是因緣，中品辟支佛也。

若行者求佛道入禪，先當繫心專念十方三世諸佛生身，莫念地水火風、山樹草木、天地之中有形之類，及諸餘法一切莫念。但念諸佛生身處在虛空，譬如大海清水中央金山王須彌；如夜闇中然大火；如大施祠中七寶幢。佛身如是，有三十二相、八十種好，常出無量清淨光明，於虛空相青色中，常念佛身相如是，行者便得十方三世諸佛悉在心目前一切悉見三昧。若心餘處緣，還攝令住念在佛身，是時便見東方三百千萬千萬億種無量諸佛。如是南方、西方、北方、四維、上下，隨所念方，見一切佛。如人夜觀星宿，百千無量種星宿悉見。

菩薩得是三昧，除無量劫厚罪令薄、薄者令滅。得是三昧已，當念佛種種無量功德，一切智、一切解、一切見、一切德，得大慈大悲自在，自初出無明㲉，四無畏、五眼、十力、十八不共法，能除無量苦，救老死畏，與常樂涅槃。佛有如是等種種無量功德，作是念已自發願言：「我何時當得佛身、佛功德，巍巍如是？」復作大誓：「過去一切福、現在一切福，盡持求佛道，不用餘報。」復作是念：「一切眾生甚可憐愍，諸佛身功德巍巍如是，眾生云何更求餘業而不求佛？」譬如貴家盲子墮大深坑，飢窮困苦食糞食泥。父甚愍之，為求方便，拯之於深坑，食之以上饌。行者念言：「佛二種身功德甘露如是，而諸眾生墮生死深坑，食諸不淨。以大悲心，我當拯濟一切眾生，令得佛道度生死岸，以佛種種功德法味悉令飽滿，一切佛法願悉得之。聞誦持問、觀行得果，為作階梯，立大要誓被三願鎧，外破魔眾內擊結賊，直入不迴。如是三願比無量諸願，願皆住之，為度眾生得佛道故。」如是念、如是願，是為菩薩念佛三昧。

行菩薩道者，於三毒中若婬欲偏多，先自觀身：骨肉皮膚、筋脈流血，肝肺腸胃、屎尿涕唾，三十六物、九想不淨，專心內觀不令外念；外念諸緣，攝之令還。如人執燭入雜穀倉，種種分別豆、麥、黍、粟無不識知。復次觀身六分：堅為地分、濕為水分、熱為火分、動為風分、孔為空分、知為識分。亦如屠牛，分為六分，身首四支，各自異處。身有九孔，常流不淨，革囊盛屎，常作是觀，不令外念；外念諸緣，攝之令還。若得一心，意生厭患，求離此身，欲令速滅，早入涅槃。是時當發大慈大悲，以大功德，拔濟眾生，興前三願：「以諸眾生，不知不淨，起諸罪垢，我當拔置於甘露地。復次，欲界眾生樂著不淨如狗食糞，我當度脫至清淨道。復次，我當學求諸法實相，不有常不無常、非淨非不淨，我當云何著此不淨？觀不淨智從因緣生，如我法者當求實相，云何厭患身中不淨而取涅槃？當如大象度駛流水窮盡源底，得實法相滅入涅槃，豈可如獼猴諸兔畏怖駛流趣自度身？我今當學如菩薩法，行不淨觀除却婬欲，廣化眾生令離欲患，不為不淨觀所厭沒。」

復次，既觀不淨則厭生死，當觀淨門繫心三處：鼻端、眉間、額上。當於是中，開一寸皮，淨除血肉，繫心白骨，不令外念；外念諸緣，攝之令還，著三緣中，恒與心鬪。如二人相撲，行者若勝，心則不如，制之令住，是名一心。

若以厭患，起大悲心，愍念眾生，為此空骨，遠離涅槃，入三惡道，我當懃力，作諸功德，教化眾生，令解身相空，骨以皮覆，實聚不淨，為眾生故，徐當分別此諸法相。有少淨想，心生愛著；不淨想多，心生厭患；有出法相，故生實法。諸法實相中，無淨無不淨，亦無閉亦無出，觀諸法等，不可壞不可動，是名諸法實相(出過羅漢法也)。

行菩薩道者，若瞋恚偏多，當行慈心，念東方眾生，慈心清淨，無怨無恚，廣大無量，見諸眾生，悉在目前。南西北方、四維上下，亦復如是。制心行慈，不令外念；外念異緣，攝之令還。持心目觀，一切眾生，悉見了了，皆在目前。若得一心，當發願言：「我以涅槃，實清淨法，度脫眾生，使得實樂。」行慈三昧，心如此者，是菩薩道。住慈三昧，以觀諸法，實相清淨，不壞不動，願令眾生，得此法利。以此三昧，慈念東方一切眾生，使得佛樂，十方亦爾！心不轉亂，是謂菩薩慈三昧門。

問曰：「何不一時總念十方眾生？」

答曰：「先念一方，一心易得，然後次第，周遍諸方。」

問曰：「人有怨家，恒欲相害，云何行慈，欲令彼樂？」

答曰：「慈是心法，出生於心，先從所親；所親轉增，乃及怨家，如火燒薪，盛能然濕。」

問曰：「或時眾生，遭種種苦，或在人中、或地獄中，菩薩雖慈，彼那得樂？」

答曰：「先從樂人，取其樂相，令彼苦人，得如彼樂。如敗軍將，怖懼失膽，視彼敵人，皆謂勇士。」

問曰：「行慈三昧有何善利？」

答曰：「行者自念：『出家離俗，應行慈心。』又思惟言：『食人信施，宜行利益。』如佛所言：『須臾行慈，是隨佛教，則為入道，不空受施。』復次身著染服，心應不染，慈三昧力，能令不染；復次我心行慈，於破法世我有法人，非法眾中我有法人，如法無惱，慈定力故。菩薩行道，趣甘露門，種種熱惱，慈涼冷樂。如佛所言：『人熱極時，入清涼池樂。』復次被大慈鎧、遮煩惱箭，慈為法藥、消怨結毒，煩惱燒心、慈能除滅；慈為法梯，登解脫臺；慈為法船，渡生死海，貧善法財，慈為上寶；行趣涅槃，慈為道糧；慈為駿足，度入涅槃；慈為猛將，越三惡道。能行慈者，消伏眾惡，諸天善神，常隨擁護。」

問曰：「若當行人得慈三昧，云何不失而復增益？」

答曰：「學戒清淨，善信倚樂，學諸禪定，一心智慧，樂處閑靜，常不放逸，少欲知足，行順慈教，節身少食，減損睡眠，初夜後夜，思惟不廢，省煩言語，默然守靜，坐臥行住，知時消息，不令失度，致疲苦極，調和寒溫，不令惱亂，是謂益慈。

「復次，以佛道樂涅槃之樂與一切人，是名大慈。行者思惟：『現在未來，大人行慈，利益一切，我亦被蒙，是我良祐，我當行慈，畢報施恩。』復更念言：『大德慈心，愍念一切，以此為樂，我亦當爾，念彼眾生，令得佛樂、涅槃之樂，是為報恩。』

「復次慈力，能令一切，心得快樂，身離熱惱，得清涼樂；持行慈福，念安一切，以報其恩。復次慈有善利，斷瞋恚法，開名稱門，施主良田，生梵天因，住離欲處，除却怨對，及鬪諍根。諸佛稱揚，智人愛敬，能持淨戒，生智慧明，能聞法利，功德醍醐，決定好人，出家猛力，消滅諸惡。罵辱不善，慈報能伏，結集悅樂，生精進法，富貴根因，辦智慧府，誠信庫藏，諸善法門，致稱譽法，敬畏根本，佛正真道。

「若人持惡向，還自受其殃。五種惡語：非時語、非實語、非利語、非慈語、非軟語。是五惡語不能傾動，一切毒害亦不能傷，譬如小火不能熱大海(此下應出優填王持五百發箭)。如《毘羅經》中優填王阿婆陀那說，有二夫人：一名無比，二名舍迷婆帝。無比誹謗舍迷婆帝。舍迷婆帝有五百直人，王以五百箭欲一一射殺之。舍迷婆帝語諸直人，在我後立。是時舍迷婆帝入慈三昧，王挽弓射之，箭墮足下。第二箭還向王脚下。王大驚怖，復欲放箭。舍迷婆帝語王言：『止止。夫婦之義是故相語，若放此箭當直破汝心。』王時恐畏，投弓捨射，問言：『汝有何術？』答言：『我無異術。我是佛弟子，入慈三昧故也！』

「是慈三昧略說有三種緣：生緣、法緣、無緣。諸未得道，是名生緣。阿羅漢辟支佛，是名法緣。諸佛世尊，是名無緣，是故略說慈三昧門。」

行菩薩道者，於三毒中若愚癡偏多，當觀十二分，破二種癡：內破身癡，外破眾生癡。思惟念言：「我及眾生俱在厄難，常生、常老、常病、常死、常滅、常出，眾生可憐，不知出道，從何得脫？」一心思惟，生老病死從因緣生。當復思惟何因緣生？一心思惟，生因緣有、有因緣取、取因緣愛、愛因緣受、受因緣觸、觸因緣六入、六入因緣名色、名色因緣識、識因緣行、行因緣無明。如是復思惟，當何因緣滅生老死？一心思惟，生滅故老死滅、有滅故生滅、取滅故有滅、愛滅故取滅、受滅故愛滅、觸滅故受滅、六入滅故觸滅、名色滅故六入滅、識滅故名色滅、行滅故識滅、癡滅故行滅。

此中十二分，云何無明分？不知前、不知後、不知前後，不知內、不知外、不知內外，不知佛、不知法、不知僧，不知苦、不知習、不知盡、不知道，不知業、不知果、不知業果，不知因、不知緣、不知因緣，不知罪、不知福、不知罪福，不知善、不知不善、不知善不善，不知有罪法、不知無罪法，不知應近法、不知應遠法，不知有漏法、不知無漏法，不知世間法、不知出世間法，不知過去法、不知未來法、不知現在法，不知黑法、不知白法，不知分別因緣法，不知六觸法，不知實證法。如是種種不知不慧不見，闇黑無明，是名無明。

無明緣行。云何名行？行有三種：身行、口行、意行。云何身行？入息出息是身行法。所以者何？是法屬身，故名身行。

云何口行？有覺有觀，是作覺觀已，然後口語，若無覺觀則無言說，是謂口行。云何意行？(痛名世界人所著三種痛，痛應為受，受則隨界受苦樂，上界所無，故宜言受想出家所患也)。痛想是意法，繫屬意故，是名意行。復次欲界繫行、色界繫行、無色界繫行。復次善行、不善行、不動行。云何善行？欲界一切善行，亦色界三地。云何不善行？諸不善法。云何不動行？第四禪有漏善行及無色定善有漏行。是名行。

行因緣識。云何名識？六種識界：眼識乃至意識，是名六識。

識因緣名色，云何為名？無色四分：痛、想、行、識，是謂名。云何為色？一切色四大及造色，是謂色。云何四大？地、水、火、風。云何地？堅重相者地，濡濕相者水，熱相者火，輕動相者風。餘色可見，有對無對是名造色。名色和合，是謂名色。

名色因緣六入。云何六入？內六入：眼內入乃至意內入，是名六入。

六入因緣觸。云何觸？六種觸界：眼觸乃至意觸。云何眼觸？眼緣色生眼識，三法和合，是名眼觸，乃至意觸亦如是！

觸因緣受。云何受？三種受：樂受、苦受、不苦不樂受。云何樂受？愛使。云何苦受？恚使。云何不苦不樂受？癡使。復次樂受生樂，住樂滅苦；苦受生苦，住苦滅樂；不苦不樂受，不知苦不知樂。

受因緣愛。云何愛？眼觸色生愛，乃至意觸法生愛。

愛因緣取。云何取？欲取、見取、戒取、我語取。

取因緣有。云何有？三種有：欲有、色有、無色有。下從阿鼻大泥梨。上至他化自在天，是名欲有，及其能生業。云何色有？從下梵世上至阿迦尼吒天，是名色有。云何無色有？從虛空乃至非有想非無想處，是名無色有。

有因緣生。云何生？種種眾生處處生出，有受陰得持得入得命，是名生。

生因緣老死。云何老？齒落、髮白、多皺、根熟、根破、氣噎，身僂拄杖行步，陰身朽故，是名老。

云何死？一切眾生處處退、落、墮、滅、斷、死，失壽命盡，是名死。先老後死，故名老死。

是中十二因緣，一切世間非無因緣邊、非天邊、非人邊，非種種等邪緣邊出。菩薩觀十二因緣，繫心不動不令外念；外念諸緣攝之令還。觀十二分生三世中：前生、今生、後生。菩薩若得心住，當觀十二分空無有主。癡不知我作行，行不知我從癡有，但無明緣故行生。如草木種從子芽出，子亦不知我生芽，芽亦不知從子出，乃至老死亦復如是！是十二分中，一一觀知無主無我，如外草木無主，但從倒見計有吾我。

問曰：「若無吾我、無主、無作，云何去來言說死此生彼？」

答曰：「雖無吾我，六情作因、六塵作緣、中生六識，三事和合故觸法生，念知諸業，由是去來，言說從是有生死。譬如日愛珠，因日、乾牛屎，和合方便故火出。五陰亦爾，因此五陰生，後世五陰出，非此五陰至後世，亦不離此五陰得後世五陰，五陰但從因緣出。譬如穀子中芽出，是子非芽亦非餘芽邊生，非異非一，得後世身亦爾！譬如樹未有莖節、枝葉、華實，得時節因緣華葉具足，善惡行報亦復如是！種子壞故非常、非一；芽、莖、葉等生故不斷不異；死生相續亦復如是！」

行者謂法無常、苦、空、無我，自生自滅。知因愛等有，知因滅是盡，知盡是道。以四種智知十二分，是正見道。眾生為縛著所誑，如人有無價寶珠，不別其真，為他欺誑。是時菩薩發大悲心，我當作佛，以正真法化彼眾生，令見正道。

問曰：「如《摩訶衍般若波羅蜜》中言：『諸法不生不滅，空無所有，一相無相，是名正見。』云何言無常等觀名為正見？」

答曰：「若《摩訶衍》中說『諸法空無相』，云何言無常、苦、空等不實？若言不生不滅空是實相者，不應言無相。汝言前後不相應。復次佛說四顛倒，無常中常顛倒亦有道理，一切有為無常。何以故？因緣生故。無常因、無常緣，所生果云何常？先無而今有，已有便無。一切眾生皆見無常，內有老、病、死，外見萬物凋落，云何言無常不實？」

問曰：「我不言有常為實、無常為不實，我言有常、無常俱是不實。何以故？佛言：『空中有常、無常，二事不可得，若著此二事，是俱顛倒。』」

答曰：「汝言不與法相應。何以故？言無法，云何復言二俱顛倒？一切空無所有，是為實不顛倒。若我破有常著無常，我法應破而不實，我有常顛倒，破故觀無常。何以故？無常力能破有常，如毒能破餘毒，如藥除病，藥亦俱去，當知藥妙能除病故。若藥不去，後藥為病，此亦如是！若無常法著，應當破，不實故。我不受無常法，云何破？佛言：『苦是四真諦中言實苦，誰能使樂？苦因是實因，誰能令非因？苦盡是實盡，誰能令不盡？盡道是實道，誰能令非道？如日或可令冷，月或可令熱，風可令不動，是四真諦終不可動轉。』汝於《摩訶衍》中不能了，但著言聲。《摩訶衍》中諸法實相，實相不可破、無有作者。若可破可作，此非摩訶衍。如月初生，一日二日其生時甚微細，有明眼人能見，指示不見者。此不見人但視其指，而迷於月。明者語言：『癡人！何以但視我指？指為月緣，指非彼月。』汝亦如是！言音非實相，但假言表實理。汝更著言聲，闇於實相。」

行若得如是正知見，觀十二分，和合為因果二分：果時十二分為苦諦，因時十二分為習諦，因滅是盡諦，見因果盡是道諦。四種觀果：無常、苦、空、無我。四種觀因：集、因、緣、生。

問曰：「果有四種但名苦諦，餘者無諦名也？」

答曰：「若言無常諦復疑，苦諦亦疑，無我諦亦疑，一種難處。復次，若言無常諦無咎，空非我諦亦無咎。若無常苦空無我諦，於說為重故，是故於四說一。」

問曰：「苦有何異相，於三中獨得名？」

答曰：「苦是一切眾生所厭患，眾生所怖畏，無常不爾！或有人為苦所逼，思得無常，無有欲得苦者。」

問曰：「有人欲得捉刀自殺，針炙苦藥入賊，如是種種非求苦也？」

答曰：「非為欲得苦，欲存大樂，畏苦故取死。苦為第一患，樂為第一利，以是故離實苦得快樂，是故佛以果分，獨名苦諦，非無常、空、無我諦。」

是於四諦中了了實智慧不疑不悔，是名正見。思惟是事種種增益故，是名正覺。除邪命攝四種邪語，離餘四種邪語，攝四種正語，除邪命攝身三種業，除餘三種邪業，名正業。離餘種種邪命，是名正命。如是觀時精進，是正方便。是事念不散，是名正念。是事思惟不動，是名正定。正覺如王，七事隨從，是名道諦。

是事一心實信不動，是名信根。一心精懃求道，是名精進根。一心念不忘失，是名念根。心住一處亦不馳散，是名定根。思惟分別無常等覺，是名慧根。是名增長得力，是名五力。

問曰：「八正道中皆說慧念定等，根力中何以重說？」

答曰：「隨入行時初得小利，是時名為根。是五事增長得力，是時得名為力。」

初入無漏見諦道中，是功德名八正道。入思惟道時，名七覺意。初入道中，觀念身、痛、心、法，常一心念，是名四念止。如是得善法味四種精懃，是名四正懃。如是欲精進定慧初門，懃精進求如意自在，是名四神足。雖名四念止、四正懃、四神足、五根等，皆攝隨行時初後少多行地緣，各各得名。譬如四大，各各有四大，但多得名。若地種多，水火風少處，名為地大。水火風亦如是！如是三十七品中各各有諸品，如四念止中有四正懃、四神足、五根、五力、七覺、八道等。

如是觀十二分、四諦行、四念止、四正懃、四神足、五根、五力、七覺意、八正道，其心安樂。復以此法度脫眾生，一心誓願精進求佛。是時心中思惟觀念：「我了了觀知此道，不應取證。」有二事力故未入涅槃：一者、大悲不捨眾生，二者、深知諸法實相。諸心心數法從因緣生，我今云何隨此不實？當自思惟，欲入深觀十二因緣，知因緣是何法。復更思惟，是四種緣：因緣、次第緣、緣緣、增上緣。五因為因緣，除過去現在阿羅漢最後心，餘過去現在心心數法，是次第緣。緣緣、增上緣，緣一切法。復自思惟言：「若法先因緣中有，則不應言是法因緣生；若無，亦不應言因緣中生；生有半無亦不應因緣生；云何有因緣？若法未生，若過去心心數法失，云何能作次第緣？若佛法中妙法無緣涅槃，云何為緣緣？若諸法實無性，有法不可得；若因緣果生，因此有彼，是說則不然；若因緣中各各別、若和合一處，是果不可得，云何因緣邊出果？因緣中無果故。若因緣中先無果而出者，何以不非因緣邊出果？二俱無故。果屬因緣，因緣邊出，是因緣不自在屬餘因緣，是果屬餘因緣。云何不自在？因緣能生果，是故果不從因緣有，亦不從非因緣有，則為非果。果無故，緣與非緣亦無也！」

問曰：「佛言十二因緣，無明緣諸行，汝云何言無因果？」

答曰：「先以被答，不應更難，若難者更當答。佛言眼因色緣癡邊生邪憶念，癡是無明，是中無明，何所依住？若依眼邪？若色中、若識邪？不應依眼住。若依眼住，不應待色，常應癡。若依色住，不應待眼。是則外癡，何豫我事？若依識住，識無色、無對、無觸、無分、無處。無明亦爾，云何可住？是故無明非內、非外、非兩中間，不從前世來，亦不住後世，非東西南北、四維上下來，無有實法，無明性爾。了無明性，則變為明，一一推之，癡不可得。云何無明緣行？如虛空不生不滅、不有不盡，本性清淨。無明亦如是，不生不滅、不有不盡，本性清淨，乃至生緣老死亦爾。」

菩薩如是觀十二因緣，知眾生虛誑繫在苦患，易度耳。諸法若有實相難可得度，思惟如是則破愚癡。

若菩薩心多思覺，常念阿那波那，入時出時數一乃至十，一一心不令馳散。菩薩從此門得一心，除五蓋欲行。

菩薩見道應行三種忍法：生忍、柔順法忍、無生忍。云何生忍？一切眾生或罵或打或殺，種種惡事，心不動轉、不瞋、不恚，不唯忍之而更慈悲，此諸眾生求諸好事願一切得，心不捨放。是時漸得解諸法實相，如氣熏著。譬如慈母愛其赤子乳哺養育，種種不淨不以為惡，倍加憐念欲令得樂。行者如是，一切眾生作種種惡、淨不淨行，心不增惡不退不轉。復次十方無量眾生，我一人應當悉度使得佛道，心忍不退、不悔、不却、不懈、不厭、不畏、不難，是生忍中一心繫念。三種思惟不令外念，外念諸緣攝之令還，是名生忍。

云何柔順法忍？菩薩既得生忍，功德無量，知是功德福報無常，是時厭無常自求常福，亦為眾生求常住法。一切諸法，色無色法、可見不可見法、有對無對法、有漏無漏、有為無為、上中下法，求其實相。實相云何？非有常非無常、非樂非不樂、非空非不空、非有神非無神？何以故非有常？因緣生故。先無今有故，已有還無故，是故非有常。云何非無常？業報不失故，受外塵故，因緣增長故非無常。云何非樂？新苦中生樂想故，一切無常性故，緣欲生故，是故非樂。云何非不樂？樂有受故，欲染生故，求樂不惜身故，是非不樂。云何非空？內外入各各受了了故，有罪福報故，一切眾生信故，是故非空。云何非不空？和合等實故，分別求不可得故，心力轉故，是故非不空。云何非有神？不自在故，第七識界不可得故，神相不可得故，是故非有神。云何非無神？有後世故，得解脫故，各各我心生不計餘處故，是故非無神。如是不生不滅、不不生不不滅、非有非無、不受不著，言說悉滅、心行處斷，如涅槃性，是法實相。於此法中信心清淨，無滯無礙，軟知軟信軟進，是謂柔順法忍。

云何無生法忍？如上實相法中，智慧、信、進增長根利，是名無生法忍。譬如聲聞法中煖法、頂法，智慧、信、精進增長得忍法，忍者忍涅槃、忍無漏法，故名為忍。新得、新見，故名為忍。法忍亦如是。時解脫阿羅漢不得無生智，增進廣利轉成不時解脫得無生智。無生法忍亦如是，未得菩薩果得無生法忍，得菩薩真行果，是名菩薩道果。是時得般舟三昧，於眾生中得大悲，入般若波羅蜜門。爾時諸佛便受其號，墮生佛界中，為諸佛所念，一切重罪薄，薄者滅，三惡道斷，常生天上人中，名不退轉。到不動處，末後肉身盡入法身中，能作種種變化，度脫一切眾生，具足六度供養諸佛，淨佛國土教化眾生，立十地中功德成滿，次第得阿耨多羅三藐三菩提，為菩薩禪法中初門。

　行者定心求道時，　　常當觀察時方便；
　若不得時無方便，　　是應為失不為利。
　如犢未生𤛓牛乳，　　乳不可得非時故；
　若犢生已𤛓牛角，　　乳不可得無智故。
　如鑽濕木求出火，　　火不可得非時故；
　若折乾木以求火，　　火不可得無智故。
　得處知時量己行，　　觀心方便力多少；
　宜應精進及不宜，　　道相宜時及不宜。
　若心調動不應勇，　　如是勇過不得定；
　譬如多薪熾大火，　　大風來吹不肯滅。
　若能以定自調心，　　如是動息心得定；
　譬如大火大風吹，　　大水來澆無不滅。
　若人心軟復懈怠，　　如是厭沒不應行；
　譬如少薪無焰火，　　不得風吹便自滅。
　若有精進勇猛心，　　如是轉健得道疾；
　譬如小火多益薪，　　風吹轉熾無滅時。
　若行放捨止調縮，　　設復發捨失護法；
　譬如病人宜將養，　　若復放捨無得活。
　若有捨想正等心，　　宜時懃行得道疾；
　譬如有人乘調象，　　如意至湊無躓礙。
　若多婬欲愛亂心，　　是時不應行慈等；
　婬人行慈益癡悶，　　如人冷病服冷藥。
　婬人心亂觀不淨，　　諦觀不淨心得定；
　行法如是相應故，　　如人冷病服熱藥。
　若多瞋恚忿亂心，　　是時不應觀不淨；
　瞋人觀惡增恚心，　　如人熱病服熱藥。
　若人瞋怒行慈心，　　行慈不捨瞋心滅；
　行法如是相應故，　　如人熱病服冷藥。
　若多愚癡心闇淺，　　不淨行慈悲行法；
　二行增癡無益故，　　如人風病服麨藥。
　人心癡闇觀因緣，　　分別諦觀癡心滅；
　法行如是相應故，　　如人病風服膩藥。
　譬如金師排扇炭，　　用功非時失𭬽法；
　怱怱急𭬽不知時，　　或時水澆或放捨。
　金融急𭬽則消過，　　未融便止則不消；
　非時水澆金則生，　　非時放置則不熟。
　精進攝心及放捨，　　應當觀察行道法；
　非時方便失法利，　　若非法利為非利。
　譬如藥師三種病，　　冷熱風病除滅故；
　應病與藥佛如是！　　婬怒癡病隨藥滅。