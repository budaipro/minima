---
title: 坐禪三昧經卷下
tags: [鳩摩羅什]
---

{:.author}
姚秦三藏鳩摩羅什譯

爾時。
: - *行者雖<b>得</b>一心*。
    - *<b>定力</b>未成*{:.red}。
	  - *猶為欲界煩惱<b>所亂</b>*{:.red}。
	    - *當<b>作</b>方便*{:.red}。
		  - *進<b>學</b>初禪，<b>呵棄</b>愛欲*{:.red}。
		    - 云何呵棄？
			  - *<b>觀欲界<i>過</i></b>，欲為不淨、種種不善*{:.brown}。
			    - *當<b>念</b>初禪，<b>安隱快樂</b>*{:.red}。

*<b>觀欲</b>云何<b>知<i>欲無常</i></b>*？
: - *<b>功德<i>怨家</i></b>；如幻如化，空無所得*{:.red}。
    - *<b>念</b>之<b>未得</b>，<b>癡心</b>已<b>亂</b>*{:.red}。
	  - *何況<b>已得</b>，婬欲<b>纏覆</b>*{:.red}。
	    - *天上樂處猶<b>不常安</b>，何況人中*？
		  - *人心<b>著</b>欲<b>無有</b>厭足；如火得薪、如海吞流*。
		    - 如*頂生王*；雖雨*七寶*、王*四天下*、帝釋分座，猶*不知足*。
			  - 如*那睺沙*；轉*金輪王*，為欲所逼墮*蟒蛇中*。
			    - 又如*仙人*食果衣草，隱居深山*被髮求道*，猶復*<b>不免</b>欲賊所壞*。
				  - *欲樂甚少，<b>怨毒</b>甚多*{:.red}。
				    - *<b>著欲</b>之人，惡友相近，善人踈遠*{:.red}。
					  - *欲為毒酒，<b>愚惑</b>醉死*{:.red}。
					    - *<b>欲</b>為<b>欺誑</b>；<b>走使</b>愚人，疲苦萬端、不得自在*{:.red}。
						  - *唯有<b>離欲</b>，<b>身心安隱，快樂無極</b>*{:.red}。
						    - 欲無所得，如狗齩枯骨。
							  - *求欲勤勞，極苦乃得；得之<b>甚難</b>，<b>失之</b>甚易*。
							    - *如<b>假借</b>須臾，勢<b>不得久</b>；如<b>夢所見</b>恍惚即滅*{:.red}。
								  - *欲之為<b>患</b>，求之既<b>苦</b>得之亦<b>苦</b>，多得多苦*。
								    - 如*火得薪，多益多熾*。
									  - *欲如<ruby>搏<rt>bó</rt></ruby>肉，眾鳥競逐*。
									    - 以要言之！*如蛾赴火、如魚吞鉤、如鹿逐聲、如渴飲鹹水*。
										  - *一切眾生，<b>為欲致患，無苦不至</b>*{:.red}。
										    - *是故當知，<b>欲</b>為<b>毒害</b>；當求初禪，<b>滅斷</b>欲火*{:.red}。
											  - *行者<b>一心</b>，<b>精懃信樂</b>，令<b>心</b>增進，<b>意</b>不散亂，<b>觀</b>欲<b>心</b>厭，<b>除</b>結惱盡，得初禪定*{:.blue}。
											    - *<b>離</b>欲盛火<b>得</b>清涼定，如熱得蔭、如貧得富*。
												  - *是時便<b>得</b>初禪喜覺，思惟禪中種種功德，觀分別好醜*。
												    - *便<b>得<i>一心</i></b>*{:.red}。

問曰：
: - 修*行禪人<b><mark>得</mark>一心相</b>，云何可知*？
    - 答曰：
	  - *面色<b>悅澤</b>，<b>徐行</b><dfn title="安定。通静，安静、清净。">靖</dfn>正，<b>不失</b>一心，目<b>不著</b>色*。
	  - *神德<b>定力</b>，<b>不貪</b>名利，<b>擊破</b>憍慢*。
	  - *其<b>性柔軟</b>，<b>不懷</b>毒害、<b>無復</b>慳、嫉*。
	  - *<b>直<i>信</i>心<i>淨</i></b>，論議<b>不諍</b>；身<b>無欺誑</b>，<b>易</b>可與語*。
	  - *柔軟<b>慚愧</b>，心<b>常在</b>法；<b>懃</b>修精進，<b>持戒</b>完具，誦經<b>正憶</b>，<b>念隨</b>法行*{:.red}。
	  - *<b>意</b>常喜悅，瞋處<b>不瞋</b>*。
	  - *<b>四供養</b>中，不淨<b>不受</b>；<b>淨施</b>則受，<b>知量<mark>止</mark>足</b>*{:.red}。
	  - *寤起輕利，能行<b>二施</b>，<b class="red">忍辱除邪</b>*。
	  - *論議<b>不自滿</b>，言語<b>尠少</b>*。
	  - *<dfn title="谦虚恭敬。"><ruby>謙恪<rt>qiān kè</rt></ruby></dfn>恭敬上中下座，善師、善知識常親近隨順*。
	  - *飲食<b>知節</b>，<b>不著</b>欲味*{:.red}。
	  - *<b>樂</b>獨靜處，若<b>苦</b>若<b>樂</b>，<b>心忍不動</b>*{:.red}。
	  - *無怨無<ruby>競<rt>jìng</rt></ruby>，不喜鬪訟*。
	    - 如是等種種相，*<b>得知</b>*一心相。

此*<b>覺、觀</b>二事*。
: - *<b>亂<i>禪定心</i></b>*。
    - 如*水澄靜，波蕩則濁*。
	  - *行者如是，<b>內</b>已<b>一心</b>，<b>覺觀</b>所<b>惱</b>*。
	    - 如極得息、如睡得安。
		  - 是時，次第*<b>無覺、無觀</b>，<b>生<i>清淨定</i></b>*。
		    - *<b>內淨<i>喜樂</i></b>，得<b>入</b>二禪*。

*<b>心</b>靜、默然*{:.red}。
: - *本所不得，今<b>得<i>此喜</i></b>*。
    - 是時*<b>心觀</b>*：
	  - *以<b>喜</b>為<b>患</b>，如上<b>覺觀</b>；<b><mark>行</mark><i>無喜法</i></b>乃<b>離<i>喜地</i></b>，<b>得</b>賢聖所說樂*{:.red}。
	    - *<b><i>一心</i><mark>諦知</mark>、<mark>念護</mark></b>，<b>得入</b>三禪*{:.red}。

*已<b>棄<i>喜</i></b>*故。
: - *<b>諦知</b>、<b>憶念</b>、<b><i>樂</i>護</b>；<b>聖人</b>言<b>樂護</b>，<b>餘人<mark>難捨</mark></b>*{:.red}。
    - *<b>樂</b>中<b>第一</b>，<b>過此</b>以往<b>無復樂</b>也*{:.brown}。
	  - *是故；一切<b>聖人</b>於<b>一切淨地</b>中，說<b>慈</b>為<b>第一樂</b>，<b>樂</b>則是<b>患</b>*{:.red}。
	    - 所以者何？
		  - *第一禪中<b>心<mark>不動轉</mark></b>，<b>以<i>無事</i></b>故*{:.red}。
		    - *<b>有動</b>則<b>有轉</b>，<b>有轉</b>則<b>有苦</b>；是故，三禪<b>以樂</b>為<b>患</b>*。
			  - *復<b>以<i>善妙</i><mark>捨</mark></b>此<b>苦樂</b>，<b>先<mark>棄</mark>憂喜<mark>除</mark>苦樂意</b>，<b><mark>護</mark><i>念</i>清淨<mark>得入</mark>第四禪</b>*{:.limegreen}。
			    - *<b>不苦、不樂，<mark>護</mark><i>清淨念</i>，<i>一心</i></b>*{:.limegreen}。
				  - *是故佛言：<b><i>護</i>最清淨</b>第一，名<b>第四禪</b>*。
				    - *以第三禪<b><i>樂</i>動</b>故，名之為苦*。
					  - 是故；*四禪<b>除滅</b>苦樂，名<b>不動處</b>*{:.red}。

*漸<b>觀<i>空處</i></b>*。
: - *<b><mark>破</mark>內、外色<i>想</i></b>*{:.red}。
    - *<b><mark>滅</mark>有對<i>想</i></b>*{:.red}。
	  - *<b><mark>不念</mark>種種色想</b>*{:.red}。
	    - *<b>觀</b>無量空處*。
		  - *<b>常觀</b>色過*。
		    - *<b>念</b>空處定<i>上妙功德</i>*。
			  - *<b>習念</b>是法*。
			    - *<b>逮得</b>空處*。

*<b>念</b>無量識處*。
: - *<b>觀</b>空處<i>過</i>*。
    - *<b>念</b>無量識處<i>功德</i>*。
	  - *<b>習念</b>是法*。
	    - *<b>逮得</b>識處*。

*<b>念</b>無所有處*。
: - *<b>觀</b>識處過*。
    - *<b>念</b>無所有處<i>功德</i>*。
	  - *<b>習念</b>是法*。
	    - *便<b>得</b>無所有處*。

*<b>念</b>非有想非無想處*。
: - *若<b>一切想</b>其<i>患</i>甚多，若<b>病</b>若<b>瘡</b>*。
    - *若<b>無想</b>是<b>愚癡處</b>*。
	  - *是故；非有想非無想，是第一安隱善處*。
	    - *<b>觀</b>無所有處過*。
		  - *<b>念</b>非有想非無想<i>功德</i>*。
		    - *<b>習念</b>是法*。
			  - *便<b>得</b>非有想非無想處*。

或有行者。
: - *先<b><mark>從</mark>初地</b>乃至<b>上地</b>*。
    - *復<b><mark>於</mark>上地</b>，<b><mark>習行</mark>慈心</b>*{:.red}。
	  - *先<b>自得<i>樂</i></b>，<b><mark>破</mark>瞋恚毒</b>；<b>次及</b>十方無量眾生*{:.red}。
		- *是時，便<b>得<i>慈心三昧</i></b>*。
		  - *<b>悲心<mark>憐愍</mark></b>眾生之苦，能<b>破<i>眾惱</i></b>；<b>廣及</b>無量眾生*。
			- *是時，便<b>得<i>悲心三昧</i></b>*。
			  - *能<b>破<i>不悅</i></b>；<b>令</b>無量眾生皆得喜悅*。
				- *是時，便<b>得<i>喜心三昧</i></b>*。
				  - *能<b>破<i>苦樂</i></b>，<b>直觀</b>十方無量眾生*。
					- *是時，便<b>得<i>護心三昧</i></b>*。
					  - *二禪*亦復如是，三禪、四禪*<b>除<i>喜</i></b>*。

*次學<b>五通</b>*。
: - *<b>身<mark>能</mark>飛行、變化自在</b>*。
    - *行者<b>一心</b>欲定，<b>精進</b>定、<b>一心</b>定、<b>慧</b>定*。
	  - *<b>一心<mark>觀</mark>身</b>；常<b>作</b>輕想，<b>欲</b>成飛行*。
	    - *若<b>大</b>若<b>小</b><small class="darkgray">（以欲定過為大，以欲定減為小）</small>，此二<b>俱<i>患</i></b>*。
		  - *精進<dfn title="殷切盼望。"><ruby>翹懃<rt>qiáo qín</rt></ruby></dfn>，常<b>能<i>一心</i></b>，<b>思惟<i>輕觀</i></b>*。
		    - *如<b>能浮人</b>，<b>心力<i>強</i></b>故，而<b>不沈沒</b>*。
			  - *亦如<b>猿猴</b>從高上墮，<b>心力強</b>故，<b><i>身</i>無痛患</b>*。
			    - *此亦如是*。
				  - *欲力、精進力、一心力、慧力*。
				    - *<b>令</b>其<b>廣大</b>，而<b><i>身</i>更小</b>*。
					  - *便<b>能<i>運身</i></b>*。

*復次<b>觀</b>身空界*。
: - *常<b>習</b>此觀*。
    - *<b>欲</b>力、<b>精進</b>力、<b>一心</b>力、<b>慧</b>力，<b>極為<i>廣大</i></b>；<b class="red">便<mark>能</mark><i>舉身</i></b>*。
	  - 如*大風力致重達遠，此亦如是*。
	    - *初當<b>自試</b>，離地一尺、二尺漸至一丈，<b>還來</b>本處*。
		  - 如*鳥子學飛、小兒學行；<b>思惟自審</b>，<b>知</b>心力大<b>必能</b>至遠*。
		    - *學觀四大；除却地大，但觀三大*。
			  - *<b>心念</b>不散，便<b>得</b>自在；<b>身</b>無罣礙，<b class="red">如鳥<i>飛行</i></b>*。
				- *當復學習，<b>遠</b>作<b>近</b>想；是故，<b class="red"><i>近</i><mark>滅</mark><i>遠</i><mark>出</mark></b>*。

*復能<b>變化<i>諸物</i></b>*。
: - *如<b>觀木<i>地種</i></b>，<b>除却<i>餘種</i></b>；<b>此木便<mark>變為</mark>地</b>*{:.red}。
    - 所以者何？
	  - *木<b>有</b>地種分*故。
	    - *水、火、風、空，金銀寶物；悉皆如是*。
		  - 何以故？
		    - *木<b>有<i>諸種分</i></b>*故。

是*<b>初</b>神通根本*。

*<b>四禪</b>*有*<b>十四變化<i>心</i></b>*：
: - 初禪*二果*{:.red}：
    - 一者*<b>初禪</b>*。
	- 二者*<b>欲界</b>*。
	  - 二禪*三果*{:.red}：
		- 一者*<b>二禪</b>*。
		- 二者*<b>初禪</b>*。
		- 三者*<b>欲界</b>*。
		  - 三禪*四果*{:.red}：
			- 一者*<b>三禪</b>*。
			- 二者*<b>二禪</b>*。
			- 三者*<b>初禪</b>*。
			- 四者*<b>欲界</b>*。
			  - 四禪*五果*{:.red}：
				- 一者*<b>四禪</b>*。
				- 二者*<b>三禪</b>*。
				- 三者*<b>二禪</b>*。
				- 四者*<b>初禪</b>*。
				- 五者*<b>欲界</b>*。
				  - *<b>餘通</b>*如*<b>摩訶衍論</b>*中說。

世尊弟子。
: - *習學五法門<b>志求</b>涅槃*。
    - 有*二種人*：
	  - 或*<b><mark>好</mark>定多</b>，<b>以快樂</b>*故。
	  - 或*<b><mark>好</mark>智多</b>，<b>畏苦患</b>*故。
	    - *<b>定多</b>者；<b>先</b>學禪法，<b>後</b>學涅槃*。
		- *<b>智多</b>者；<b>直趣<i>涅槃</i></b>*{:.red}。
		  - *<b>直趣涅槃</b>*者。
		    - *<b>未斷<i>煩惱</i></b>，亦<b>未得<i>禪</i></b>*{:.red}。
			  - *<b>專心不散，直求涅槃</b>*{:.red}。
			    - *<b><mark>越</mark>愛等諸煩惱</b>*{:.red}。
				  - *是名<b>涅槃</b>*。

身。
: - *<b>實</b>無常、苦、不淨、無我*。
    - *以<b>心<i>顛倒</i></b>故*。
	  - *<b>常、樂、我、淨</b>*。
	    - *以是故；事事<b>愛著</b>其身，是則<b>底下<i>眾生</i></b>*。
		  - *行者<b>欲破<i>顛倒</i></b>*故。
		    - *當<b><mark>習</mark>四念止觀</b>*{:.red}。
			  - *<b>觀</b>身種種，<b>多</b>諸苦患*{:.red}。
			    - *從因緣生，故<b>無常</b>*{:.red}。
				  - *種種惱，故<b>苦</b>*{:.red}。
				    - *身有三十六物，故<b>不淨</b>*{:.red}。
					  - *以不得自在，故<b>無我</b>*{:.red}。
					    - 習如是觀。
						  - *觀內身、觀外身、觀內外身*。
						    - *<b>習</b>如是觀，是謂<b>身念止</b>*。

*<b>身實相<i>如是</i></b>*{:.red}。
: - *<b>何故</b>於此而<b>起<i>顛倒</i></b>，<b>愛著<i>此身</i></b>*{:.red}？
    - *<b>諦思惟</b>念*{:.red}：
	  - *<b>身邊<i>樂痛</i></b>*{:.limegreen}。
	    - *<b>以<i>愛樂痛</i></b>，故<b>著<i>此身</i></b>*{:.limegreen}。
		  - *當<b>觀<i>樂痛</i></b>，實不可得*{:.red}。
		    - *云何不得因衣食故致樂*？
			  - *<b>樂<mark>過</mark></b>則<b>苦<mark>生</mark></b>，<b>非<i>實樂</i></b>故*{:.red}。
			    - 如患瘡苦，以藥塗治；痛止為樂。
				  - 以大苦故，謂小苦為樂；非實樂也。
				    - 復次以*故苦*為苦，新苦為樂。
					  - 如擔重易肩，而以新重為樂；非實常樂也。
					    - *如火<b>性<i>熱</i></b>，無暫冷時*{:.red}。
						  - *若<b>是<i>實樂</i></b>，<b>不應</b>有<b>不樂</b>*{:.red}。
						  
或曰：*外事是<b>樂因緣</b>，不必<b>是</b>樂*。						
: - *或<b><i>時</i>樂因</b>、或<b><i>時</i>苦因</b>*。
    - *若使<b>心法</b>*{:.red}：
      - *與<b>愛<i>相應</i></b>，爾時<b>是<i>樂</i></b>*{:.red}。
      - *與<b>恚<i>相應</i></b>，爾時<b>是<i>苦</i></b>*{:.red}。
      - *與<b>癡<i>相應</i></b>，<b>不苦不樂</b>*{:.red}。
	    - *以此推之，可知<b><mark>有</mark><i>樂</i>、<i>無樂</i></b>*{:.blue}。
          - 答曰：
		    - 無也。
			  - *<b><i>婬欲</i><mark>不應是</mark><i>樂</i></b>*。何以故？
			    - *若婬欲在內，不應外求女色*。
				  - *外求女色，當知婬苦*。
				    - *若<b><i>婬</i>是<i>樂</i></b>，<b><mark>不應</mark>時時棄</b>*{:.red}。
					  - *若<b>棄</b>；<b><mark>不應是</mark>樂</b>*{:.red}。
					    - 於*大苦中*，*以小苦*為*樂*也。
						  - 如*人應死；全命受鞭，以是為樂*。
						    - *欲心熾盛，以欲為樂；老時厭欲，知欲非樂*。
							  - *若實樂相，不應生厭*{:.brown}。
							    - *如是種種；<b><i>因緣欲樂</i>相</b>實<b>不可得</b>，樂失則苦*{:.red}。
								  - 佛言：
								    - *樂痛<b>應觀</b>苦，苦痛<b>應觀</b>樂；如箭在體，不苦不樂*{:.red}。
									  - *應觀<b>生滅無常</b>*{:.red}。
									    - 是謂*<b>痛念止</b>*。

*當知：<b><i>心</i><mark>受</mark><i>苦樂</i></b>、<b><mark>受</mark><i>不苦不樂</i></b>*{:.red}。
: - *云何<b>心</b>*？
    - *<b>是心<mark>無常</mark></b>，<b>從因緣<mark>生</mark></b>故*{:.red}。
	  - *<b>生滅、不住</b>，<b>相似<mark>生</mark></b>故*{:.red}。
	    - *但<b>顛倒</b>故，<b><mark>謂是</mark>為<i>一</i></b>*{:.red}。
		  - *<b>本<i>無</i>今<i>有</i></b>，<b>已<i>有</i>還<i>無</i></b>；是故<b>無常</b>*。
		    - *<b><mark>觀</mark>、<mark>知</mark><i>心空</i></b>*{:.red}。
			  - *云何為<b>空</b>*？
			    - *<b>從因緣<mark>生</mark></b>*。
				  - *有眼、有色、可見，憶念欲見如是等，<b>和合</b>眼識生*{:.brown}。
				    - *如日愛珠；有日、有珠、有乾草牛屎，<b>眾緣和合</b>於是<b>火生</b>*{:.brown}。
					  - *一一推求，火不可得；<b>緣合<i>有火</i></b>*{:.limegreen}。
					    - *<b>眼識</b>亦爾，不<b>住</b>眼中、亦非色中<b>住</b>、不兩中間<b>住</b>；<b>無有<i>住處</i></b>，亦<b>復<i>不無</i></b>*{:.red}。
						  - *是故佛言：<b>如幻如化</b>*{:.red}。
						    - *現在心<b>觀</b>過去心*。
							  - *或苦、或樂、或不苦不樂*。
							    - *<b>心<i>各各異</i>、<i>各各滅</i></b>*{:.red}。
								  - *有欲心、無欲心；亦如是，各各異各各滅*。
									- *觀內心、觀外心、觀內外心；亦如是*。
									  - 是名*<b>心念止</b>*。

*復次，<b><mark>觀</mark>心</b>為屬<b>誰</b>*{:.red}？
: - *<b><mark>觀</mark></b>想、思惟、念欲等<b>諸心相應法</b>、<b>不相應法</b>*{:.red}。
    - *<b>諦觀<i>其主</i></b>，<b>主</b>不可得*{:.red}。
	  - 何以故？
	    - *<b>從因緣生</b>故<b>無常</b>*{:.red}。
		  - *<b>無常</b>，故<b>苦</b>*。
		    - *<b>苦</b>，故<b>不自在</b>*。
			  - *<b>不自在</b>，故<b>無主</b>*。
			    - *<b>無主</b>，故<b>空</b>*。
				  - *前別觀：<b>身、痛、心、法</b>不可得*。
				    - *今更總觀：<b>四念止<i>中</i></b>，<b>主</b>不可得*{:.red}。
					  - *<b>離此處<i>求</i></b>，亦不可得*。
					    - *若<b>常</b>不可得，<b>無常</b>亦不可得*。
						  - *若常；應當<b>常</b>苦、<b>常</b>樂，亦<b>不應忘</b>*。
							- *若<b>常有神</b>者，<b>無</b>殺惱罪，亦<b>無</b>涅槃*{:.red}。
							    - *若身<b>是</b>神；無常身<b>滅</b>，神亦<b>應滅</b>，亦<b>無</b>後世，亦<b>無</b>罪福*{:.red}。
								  - *如是<b>遍觀<i>無主</i></b>*{:.red}。
								    - *諸法<b>皆空</b>、<b>不自在</b>，<b>因緣合</b>故<b>生</b>、<b>因緣壞</b>故<b>滅</b>*{:.limegreen}。
									  - *如是<b>緣合法</b>，是名<b>法念止</b>*。

*若行者<b><mark>得</mark>法念止</b>*{:.red}。
: - *<b>厭</b>世間空、老病死法*{:.red}。
    - *<b>都<i>無</i></b>少許常樂我淨*{:.red}。
	  - *我<b>於此空法</b>，復<b>何所求</b>*{:.red}？
	    - *應當入涅槃，<b>最善法<i>中</i><mark>住</mark></b>*。
		  - *<b>建<i>精進力</i></b>，<b>得<i>深</i>舍摩陀</b>故<small class="darkgray">（深舍摩陀者，住心一處名也；此土無是名）</small>*{:.blue}。
		    - *是時<b><mark>得</mark>深舍摩陀</b>，<b><mark>住</mark>第四法念止中</b>*{:.blue}。
			  - *<b>觀</b>諸法相，<b>皆</b>苦無樂；無樂<b>是<i>實</i></b>，<b>餘</b>者<b>妄語</b>*{:.red}。
			    - *<b>苦</b>因<b>愛等諸煩惱</b>及<b>業</b>*{:.red}。
				  - *是<b>非天</b>、<b>非時</b>、<b>非塵</b>等<b>種種妄語</b>中<b>生</b>*。
				    - *是<b>煩惱</b>及<b>業</b>出<b>生</b>*。
					  - *此苦*是*<b>苦</b>*。
						- *入涅槃時<b>一切滅盡</b>*。
						  - *非<b>色無色界</b>及<b>世界始</b><small class="darkgray">（世界始；外道謂一切有法之初，色為世界始，外道謂涅槃也。以此有始，能化作萬物，即名造化也。）</small>等<b>種種妄語</b>，<b>能<i>滅此苦</i></b>*{:.red}。
							- *<b>正見等<i>八直</i></b>是<b>涅槃道</b>*。
							  - *非<b>餘外道<i>苦行</i></b>，種種<b>空持戒</b>、<b>空禪定</b>、<b>空智慧</b>*。
								- 何以故？
								  - *佛法中<b>戒定慧</b>，<b>三法<mark>合行</mark></b>能<b>入涅槃</b>*{:.red}。
									- 譬如*人立平地、持好弓箭，能射殺怨賊；<b>三法合行</b>亦如是*。
									  - *<b>戒</b>為平地，<b>禪定</b>為快弓，<b>智慧</b>為利箭*。
										- *三事<b>備足</b>，能<b><mark>殺</mark>煩惱賊</b>*。
										  - *以是故，外道輩<b>不得</b>涅槃*。

*行者<b>是時</b>，<b>作<i>四法緣</i></b>*。
: - *<b>觀<i>緣</i></b>如射博*。
    - *<b>觀<i>苦</i></b>四種*：
	  - *因緣<b>生</b>，故<b>無常</b>*{:.red}。
	  - *身心<b>惱</b>，故<b>苦</b>*{:.red}。
	  - *無<b>一</b>可得，故<b>空</b>*{:.red}。
	  - *無<b>作</b>、無<b>受</b>，故<b>無我</b>*{:.red}。
	- *<b>觀<i>習</i></b>四種*：
	  - *煩惱有漏業<b>和合</b>，故<b>集</b>*。
	  - *<i>相似果</i><b>生</b>，故<b>因</b>*。
	  - *是中<b>得<i>一切行</i></b>，故<b>生</b>*。
	  - *<i>非相似果</i><b>相續</b>，故<b>緣</b>*。
	- *<b>觀<i>盡</i></b>四種*：
	  - *一切煩惱<b>覆</b>，故<b>閉</b>*。
	  - *<b>除</b>煩惱火，故<b>滅</b>*。
	  - *一切法中<b>第一</b>，故<b>妙</b>*。
	  - *世間<b>過去</b>，故<b>出</b>*。
	- *<b>觀<i>道</i></b>四種*：
	  - *<b>能到</b>涅槃，故<b>道</b>*。
	  - *不顛倒，故<b>正</b>*。
	  - *一切聖人去處，故<b>跡</b>*。
	  - *<b>得脫</b>世愁惱，故<b>離</b>*。
  - *如是觀者<b>得<i class="red">無漏相似法</i></b>，名為<b>煖法</b>*。
	- *云何名<b>煖</b>*？
	  - *<b>常懃<i>精進</i></b>，故名<b>煖法</b>*{:.red}。
		- *諸煩惱薪，<b>無漏智火<mark>燒</mark></b>；<b>火</b>欲出<b>初相</b>，名為<b>煖法</b>*。
		  - *譬如鑽火，初鑽煙出，是名<b>煖</b>*。
			- *是為<b>涅槃道<i>初相</i></b>*。

佛弟子中*<b>有</b>*二種人：
: - 一者、*多<b>好</b>一心求禪定；是人<b>有漏道</b>*{:.red}。
  - 二者、*<b>多<mark>除</mark><i>愛著</i></b>，<b>好<i>實智慧</i></b>；是人直趣涅槃，<b>入煖法中</b>*{:.red}。
    - *有煖相者<b>深得<i>一心</i></b>*。
	  - *實法鏡<b>到</b>無漏界邊<small class="darkgray">（鏡中像似面，界邊非中；故以為喻。）</small>*{:.red}。
	    - *行者是時<b>大得<i>安隱</i></b>*。
		  - *<b>自念</b>我定當得涅槃，<b>見<i>此道</i></b>故*{:.red}。
		    - *如人穿井，得至濕泥，知當得水不久*。
			- *如人擊賊，賊已退散，自知得勝，<b>意中</b>安隱*。
			- *如人怖死人，欲知活不；當先試之以杖打身，若隱胗脈起者，知是有煖必可得活*。
			- *亦如聽法人，思惟、喜悅<b>心著</b>；是時<b>心熱</b>，行者如是<b>有煖法</b>*{:.red}。
			  - *故名為<b>有煖</b>，亦名<b>能得<i>涅槃分善根</i></b>*{:.red}。
				- *是善根法<b>有<i>十六行</i></b>，四諦<i>緣</i>；<b>六地中</b>，一智慧一切無漏法<b>基</b>*。
				  - *<b>野人</b>能行安隱<small class="darkgray">（於無漏踈，故名為野人。案梵本，爾先言凡夫人非。）</small>*。
					  - 是名*<b>有煖法</b>*。

*<b>增進轉上</b>更名<b>頂法</b>，如乳變為酪*。
: - *是人<b>觀<i>法實相</i></b>：我當得<b>苦脫</b>*。
	  - *<b>心<mark>愛</mark></b>是法*。
	    - *是為<b>真法</b>，<b>能除</b><i>種種苦患</i>及<i>老病死</i>*。
		  - 是時，思惟此法誰說？
		    - 是佛世尊。
			  - *從是，<b><mark>得</mark>佛寶中</b>信心清淨、大歡喜悅*。
			    - *若無此法，一切煩惱誰當能遮？我當云何得實智慧少許明*？
				  - *從是，<b><mark>得</mark>法寶中</b>信心清淨、大歡喜悅*。
				    - *若我不得佛弟子輩好伴，云何當得實智慧少許明*？
					  - *從是，<b><mark>得</mark>僧寶中</b>信心清淨、大歡喜悅*。
					    - *是三寶中，<b>得</b>一心清淨<b>合</b>實智慧*{:.red}。
						  - *是<b>頂善根</b>；亦名<b>頂法</b>，亦名<b>能得<i>涅槃分善根</i></b>*。
						    - 如*<b>波羅延經</b>*中說：
                              - *佛寶法僧寶，誰<b>有<i>少信淨</i></b>；<br>是名<b>頂善根</b>，汝曹一心持*{:.red}。
								- *云何為<b>少信</b>*？
								  - *於佛、菩薩、辟支佛、阿羅漢邊<b>為少</b>；於野人邊<b>為多</b>*。
								    - *復次，<b>此<i>可破可失</i></b>；是故名<b>少</b>*{:.red}。
									  - 如*<b>法句</b>*說：
										- 芭蕉生實死，竹生實亦然；<br>騾有子則死，小人得養死。<br>破失非利故，小人得名譽；<br>*白淨分失盡，乃至<b>頂法<i>墮</i></b>*{:.red}。
										  - *復次，<b>未斷<i>諸結使</i></b>，<b>未得<i>無漏無量慧心</i></b>；以是故名<b>少</b>*{:.red}。

復次。懃精進一心入涅槃道中，更了了觀五陰、四諦十六行。是時，心不縮不悔不退，愛樂入忍，是名忍善根。忍何等？隨四諦觀行，是名為忍。是善根三種：上、中、下三時。

云何名忍？觀五陰無常、苦、空、無我，心忍不退，是名忍。

復次，觀諸世間盡苦空無有樂，是苦因習愛等諸煩惱，是習智緣盡，是名上法，更無有上。八直道能令行人得至涅槃，更無有上。如是信心不悔不疑，忍是名忍。是中更有忍，種種結使、種種煩惱疑悔，來入心中不能令破，譬如石山種種風水不能漂動，是故名忍，是事得名真好野人。如佛說《法句》中：

「世界正見上，　　誰有得多者？
　乃至千萬歲，　　終不墮惡道。」

是世間正見，是名為忍善根。

是人多增進，一心極厭世界行，欲了了四諦相，作證趣涅槃，如是一心中，是名世間第一法。一時住四行：無常、苦、空、無我，觀一諦，苦法忍共緣故。何以故？觀欲界五受陰，無常、苦、空、無我，是中心忍入慧，亦是相應心心數法，是名苦法忍。身業、口業及心不相應諸行，現在未來世一切無漏法初門，是名苦法忍(法無漏法忍信受也)。

次第生苦法智。苦法忍斷結使，苦法智作證。譬如一人刈，一人束，亦如利刀斫竹得風即偃，忍智功夫故，是事得辦。欲界繫見苦，斷十結得得，爾時異等智得，無漏智未得，無漏慧得。是時成就一智(等智未來成就)，第二心中成就法智、苦智等智，過第三心、第四心成就四智：苦智、法智、比智、等智。習、盡、道法智中，一一智增，離欲人知他心智成就增；苦比忍、苦比智斷十八結，是四心苦諦能得。習法忍、習法智斷欲界繫七結；習比忍、習比智斷色、無色界繫十三結。盡法忍、盡法智斷欲界繫七結；盡比忍、盡比智斷色、無色界繫十二結。道法忍、道法智斷欲界繫八結；道比忍、道比智斷色、無色界繫十四結。道比智是名須陀般那(下子上子)，實知諸法相。

是十六心能，十五心中利根名隨法行，鈍根名隨信行。是二人未離欲，名初果向。先未斷結，得十六心，名須陀般那。若先斷六品結，得十六心，名息忌陀伽迷(秦言一來)。若先斷九品結，得十六心，名阿那迦迷(秦言不來)。先未離欲，斷八十八結故，名須陀般那；復次無漏果善根得得，故名須陀般那。利根名見得，鈍根名信愛。思惟結未斷，餘殘七世生，若思惟結三種斷，名家家三世生。聖道八分、三十七品名流，流向涅槃，隨是流行，故名須陀般那，是為佛初功德子。惡道得脫，三結斷，三毒薄，名息忌陀伽迷。復次欲界結九種(上上、上中、上下、中上、中中、中下、下上、下中、下下)，見諦斷、思惟斷。

若凡夫人，先以有漏道，斷欲界繫六種結，入見諦道十六心中，得名息忌陀伽迷。若八種斷，入見諦道第十六心中，一種名息忌陀伽迷果向呵那伽迷。

若佛弟子得須陀般那，單斷三結，欲得息忌陀伽迷，是思惟斷欲界繫九種結、六種斷，是名息忌陀伽迷八種斷；是名一種息忌陀伽迷果向阿那伽迷。

若凡夫人先斷欲界繫九種結，入見諦道第十六心中，名阿那伽迷；若得息忌陀伽迷進，斷三種思惟結，第九解脫道，名阿那伽迷。

阿那伽迷有九種：今世必入涅槃阿那伽迷，中陰入涅槃阿那伽迷，生已入涅槃阿那伽迷，懃求入涅槃阿那伽迷，不懃求入涅槃阿那伽迷，上行入涅槃阿那伽迷，至阿迦尼吒入涅槃阿那伽迷，到無色定入涅槃阿那伽迷，身證阿那伽迷行向阿羅漢阿那伽迷。色、無色界九種結，以第九無礙道金剛三昧破一切結，第九解脫道盡智修一切善根，是名阿羅漢果。

是阿羅漢有九種：退法、不退法、死法、守法、住法、必知法、不壞法、慧脫、共脫。濡智濡進行五種法退，是名退法。利智利進行五種法不退，是名不退法。濡智濡進利，厭思惟自殺身，是名死法。濡智大進自護身，是名守法。中智中進、不增不減處中而住，是名住法。少利智懃精進，能得不壞心解脫，是名必知法。利智大進，初得不壞心解脫，是名不壞法。不能入諸禪，未到地中諸漏盡，是名慧解脫。得諸禪亦得滅禪諸漏盡，是名共解脫。

有阿羅漢，一切有為法常厭滿足，更不求功德，待時入涅槃。有阿羅漢，求四禪、四無色定、四等心、八解脫、八勝處、十一切、入九次第、六神通，願智阿蘭若那三昧(秦言無諍。阿蘭若言無事，或言空寂。舊言須菩提常行空寂，行非也，自是無諍行耳！無諍者將護眾生，不令起諍，於我耳起諍，如舍利弗、目連夜入陶屋中宿，致拘迦離起諍者是也)，超越三昧熏禪三解脫門及放捨(放捨者，三脫門，空、無願、無相。空無願無相，即十二門念，反著者也)，更作利智懃精進，入如是諸禪功德，是名得不退法、不壞法。

若佛不出世，無佛法無弟子時，是時離欲人辟支佛出。辟支佛有三種：上、中、下。下者本得須陀般那、若息忌陀伽迷。是須陀般那於第七世生人中，是時無佛法，不得作弟子；復不應八世生，是時作辟支佛。若息忌陀伽迷二世生，是時無佛法，不得作弟子；復不應三世生，是時作辟支佛。有人願作辟支佛，種辟支佛善根，時無佛法，善根熟，爾時厭世出家得道，名辟支佛，是名中辟支佛。有人求佛道，智力進力少，以因緣退(如舍利弗是也)，是時佛不出世，無佛法亦無弟子，而善根行熟，作辟支佛，有相好若少若多，厭世出家得道，是名上辟支佛。

於諸法中智慧淺入，名阿羅漢；中入名辟支佛；深入名佛。如遙見樹，不能分別枝；小近能分別枝，不能分別華、葉；到樹下盡能分別知樹枝、葉、華、實。聲聞能知一切諸行無常，一切諸法無主，唯涅槃善安隱。聲聞能如是觀，不能分別深入深知；辟支佛少能分別，亦不能深入深知；佛知諸法分別究暢，深入深知也。

如波羅奈國王，夏暑熱時處高樓上坐七寶床，令青衣磨牛頭栴檀香塗身，青衣臂多著釧，摩王身時釧聲滿耳，王甚患之！教次第令脫，釧少聲微，唯獨一釧寂然無聲。王時悟曰：「國家、臣民、宮人、婇女，多事多惱亦復如是！」即時離欲獨處思惟，得辟支佛。鬚髮自落、著自然衣，從樓閣去，以己神足力出家入山。如是因緣，中品辟支佛也。

若行者求佛道入禪，先當繫心專念十方三世諸佛生身，莫念地水火風、山樹草木、天地之中有形之類，及諸餘法一切莫念。但念諸佛生身處在虛空，譬如大海清水中央金山王須彌；如夜闇中然大火；如大施祠中七寶幢。佛身如是，有三十二相、八十種好，常出無量清淨光明，於虛空相青色中，常念佛身相如是，行者便得十方三世諸佛悉在心目前一切悉見三昧。若心餘處緣，還攝令住念在佛身，是時便見東方三百千萬千萬億種無量諸佛。如是南方、西方、北方、四維、上下，隨所念方，見一切佛。如人夜觀星宿，百千無量種星宿悉見。

菩薩得是三昧，除無量劫厚罪令薄、薄者令滅。得是三昧已，當念佛種種無量功德，一切智、一切解、一切見、一切德，得大慈大悲自在，自初出無明㲉，四無畏、五眼、十力、十八不共法，能除無量苦，救老死畏，與常樂涅槃。佛有如是等種種無量功德，作是念已自發願言：「我何時當得佛身、佛功德，巍巍如是？」復作大誓：「過去一切福、現在一切福，盡持求佛道，不用餘報。」復作是念：「一切眾生甚可憐愍，諸佛身功德巍巍如是，眾生云何更求餘業而不求佛？」譬如貴家盲子墮大深坑，飢窮困苦食糞食泥。父甚愍之，為求方便，拯之於深坑，食之以上饌。行者念言：「佛二種身功德甘露如是，而諸眾生墮生死深坑，食諸不淨。以大悲心，我當拯濟一切眾生，令得佛道度生死岸，以佛種種功德法味悉令飽滿，一切佛法願悉得之。聞誦持問、觀行得果，為作階梯，立大要誓被三願鎧，外破魔眾內擊結賊，直入不迴。如是三願比無量諸願，願皆住之，為度眾生得佛道故。」如是念、如是願，是為菩薩念佛三昧。

行菩薩道者，於三毒中若婬欲偏多，先自觀身：骨肉皮膚、筋脈流血，肝肺腸胃、屎尿涕唾，三十六物、九想不淨，專心內觀不令外念；外念諸緣，攝之令還。如人執燭入雜穀倉，種種分別豆、麥、黍、粟無不識知。復次觀身六分：堅為地分、濕為水分、熱為火分、動為風分、孔為空分、知為識分。亦如屠牛，分為六分，身首四支，各自異處。身有九孔，常流不淨，革囊盛屎，常作是觀，不令外念；外念諸緣，攝之令還。若得一心，意生厭患，求離此身，欲令速滅，早入涅槃。是時當發大慈大悲，以大功德，拔濟眾生，興前三願：「以諸眾生，不知不淨，起諸罪垢，我當拔置於甘露地。復次，欲界眾生樂著不淨如狗食糞，我當度脫至清淨道。復次，我當學求諸法實相，不有常不無常、非淨非不淨，我當云何著此不淨？觀不淨智從因緣生，如我法者當求實相，云何厭患身中不淨而取涅槃？當如大象度駛流水窮盡源底，得實法相滅入涅槃，豈可如獼猴諸兔畏怖駛流趣自度身？我今當學如菩薩法，行不淨觀除却婬欲，廣化眾生令離欲患，不為不淨觀所厭沒。」

復次，既觀不淨則厭生死，當觀淨門繫心三處：鼻端、眉間、額上。當於是中，開一寸皮，淨除血肉，繫心白骨，不令外念；外念諸緣，攝之令還，著三緣中，恒與心鬪。如二人相撲，行者若勝，心則不如，制之令住，是名一心。

若以厭患，起大悲心，愍念眾生，為此空骨，遠離涅槃，入三惡道，我當懃力，作諸功德，教化眾生，令解身相空，骨以皮覆，實聚不淨，為眾生故，徐當分別此諸法相。有少淨想，心生愛著；不淨想多，心生厭患；有出法相，故生實法。諸法實相中，無淨無不淨，亦無閉亦無出，觀諸法等，不可壞不可動，是名諸法實相(出過羅漢法也)。

行菩薩道者，若瞋恚偏多，當行慈心，念東方眾生，慈心清淨，無怨無恚，廣大無量，見諸眾生，悉在目前。南西北方、四維上下，亦復如是。制心行慈，不令外念；外念異緣，攝之令還。持心目觀，一切眾生，悉見了了，皆在目前。若得一心，當發願言：「我以涅槃，實清淨法，度脫眾生，使得實樂。」行慈三昧，心如此者，是菩薩道。住慈三昧，以觀諸法，實相清淨，不壞不動，願令眾生，得此法利。以此三昧，慈念東方一切眾生，使得佛樂，十方亦爾！心不轉亂，是謂菩薩慈三昧門。

問曰：「何不一時總念十方眾生？」

答曰：「先念一方，一心易得，然後次第，周遍諸方。」

問曰：「人有怨家，恒欲相害，云何行慈，欲令彼樂？」

答曰：「慈是心法，出生於心，先從所親；所親轉增，乃及怨家，如火燒薪，盛能然濕。」

問曰：「或時眾生，遭種種苦，或在人中、或地獄中，菩薩雖慈，彼那得樂？」

答曰：「先從樂人，取其樂相，令彼苦人，得如彼樂。如敗軍將，怖懼失膽，視彼敵人，皆謂勇士。」

問曰：「行慈三昧有何善利？」

答曰：「行者自念：『出家離俗，應行慈心。』又思惟言：『食人信施，宜行利益。』如佛所言：『須臾行慈，是隨佛教，則為入道，不空受施。』復次身著染服，心應不染，慈三昧力，能令不染；復次我心行慈，於破法世我有法人，非法眾中我有法人，如法無惱，慈定力故。菩薩行道，趣甘露門，種種熱惱，慈涼冷樂。如佛所言：『人熱極時，入清涼池樂。』復次被大慈鎧、遮煩惱箭，慈為法藥、消怨結毒，煩惱燒心、慈能除滅；慈為法梯，登解脫臺；慈為法船，渡生死海，貧善法財，慈為上寶；行趣涅槃，慈為道糧；慈為駿足，度入涅槃；慈為猛將，越三惡道。能行慈者，消伏眾惡，諸天善神，常隨擁護。」

問曰：「若當行人得慈三昧，云何不失而復增益？」

答曰：「學戒清淨，善信倚樂，學諸禪定，一心智慧，樂處閑靜，常不放逸，少欲知足，行順慈教，節身少食，減損睡眠，初夜後夜，思惟不廢，省煩言語，默然守靜，坐臥行住，知時消息，不令失度，致疲苦極，調和寒溫，不令惱亂，是謂益慈。

「復次，以佛道樂涅槃之樂與一切人，是名大慈。行者思惟：『現在未來，大人行慈，利益一切，我亦被蒙，是我良祐，我當行慈，畢報施恩。』復更念言：『大德慈心，愍念一切，以此為樂，我亦當爾，念彼眾生，令得佛樂、涅槃之樂，是為報恩。』

「復次慈力，能令一切，心得快樂，身離熱惱，得清涼樂；持行慈福，念安一切，以報其恩。復次慈有善利，斷瞋恚法，開名稱門，施主良田，生梵天因，住離欲處，除却怨對，及鬪諍根。諸佛稱揚，智人愛敬，能持淨戒，生智慧明，能聞法利，功德醍醐，決定好人，出家猛力，消滅諸惡。罵辱不善，慈報能伏，結集悅樂，生精進法，富貴根因，辦智慧府，誠信庫藏，諸善法門，致稱譽法，敬畏根本，佛正真道。

「若人持惡向，還自受其殃。五種惡語：非時語、非實語、非利語、非慈語、非軟語。是五惡語不能傾動，一切毒害亦不能傷，譬如小火不能熱大海(此下應出優填王持五百發箭)。如《毘羅經》中優填王阿婆陀那說，有二夫人：一名無比，二名舍迷婆帝。無比誹謗舍迷婆帝。舍迷婆帝有五百直人，王以五百箭欲一一射殺之。舍迷婆帝語諸直人，在我後立。是時舍迷婆帝入慈三昧，王挽弓射之，箭墮足下。第二箭還向王脚下。王大驚怖，復欲放箭。舍迷婆帝語王言：『止止。夫婦之義是故相語，若放此箭當直破汝心。』王時恐畏，投弓捨射，問言：『汝有何術？』答言：『我無異術。我是佛弟子，入慈三昧故也！』

「是慈三昧略說有三種緣：生緣、法緣、無緣。諸未得道，是名生緣。阿羅漢辟支佛，是名法緣。諸佛世尊，是名無緣，是故略說慈三昧門。」

行菩薩道者，於三毒中若愚癡偏多，當觀十二分，破二種癡：內破身癡，外破眾生癡。思惟念言：「我及眾生俱在厄難，常生、常老、常病、常死、常滅、常出，眾生可憐，不知出道，從何得脫？」一心思惟，生老病死從因緣生。當復思惟何因緣生？一心思惟，生因緣有、有因緣取、取因緣愛、愛因緣受、受因緣觸、觸因緣六入、六入因緣名色、名色因緣識、識因緣行、行因緣無明。如是復思惟，當何因緣滅生老死？一心思惟，生滅故老死滅、有滅故生滅、取滅故有滅、愛滅故取滅、受滅故愛滅、觸滅故受滅、六入滅故觸滅、名色滅故六入滅、識滅故名色滅、行滅故識滅、癡滅故行滅。

此中十二分，云何無明分？不知前、不知後、不知前後，不知內、不知外、不知內外，不知佛、不知法、不知僧，不知苦、不知習、不知盡、不知道，不知業、不知果、不知業果，不知因、不知緣、不知因緣，不知罪、不知福、不知罪福，不知善、不知不善、不知善不善，不知有罪法、不知無罪法，不知應近法、不知應遠法，不知有漏法、不知無漏法，不知世間法、不知出世間法，不知過去法、不知未來法、不知現在法，不知黑法、不知白法，不知分別因緣法，不知六觸法，不知實證法。如是種種不知不慧不見，闇黑無明，是名無明。

無明緣行。云何名行？行有三種：身行、口行、意行。云何身行？入息出息是身行法。所以者何？是法屬身，故名身行。

云何口行？有覺有觀，是作覺觀已，然後口語，若無覺觀則無言說，是謂口行。云何意行？(痛名世界人所著三種痛，痛應為受，受則隨界受苦樂，上界所無，故宜言受想出家所患也)。痛想是意法，繫屬意故，是名意行。復次欲界繫行、色界繫行、無色界繫行。復次善行、不善行、不動行。云何善行？欲界一切善行，亦色界三地。云何不善行？諸不善法。云何不動行？第四禪有漏善行及無色定善有漏行。是名行。

行因緣識。云何名識？六種識界：眼識乃至意識，是名六識。

識因緣名色，云何為名？無色四分：痛、想、行、識，是謂名。云何為色？一切色四大及造色，是謂色。云何四大？地、水、火、風。云何地？堅重相者地，濡濕相者水，熱相者火，輕動相者風。餘色可見，有對無對是名造色。名色和合，是謂名色。

名色因緣六入。云何六入？內六入：眼內入乃至意內入，是名六入。

六入因緣觸。云何觸？六種觸界：眼觸乃至意觸。云何眼觸？眼緣色生眼識，三法和合，是名眼觸，乃至意觸亦如是！

觸因緣受。云何受？三種受：樂受、苦受、不苦不樂受。云何樂受？愛使。云何苦受？恚使。云何不苦不樂受？癡使。復次樂受生樂，住樂滅苦；苦受生苦，住苦滅樂；不苦不樂受，不知苦不知樂。

受因緣愛。云何愛？眼觸色生愛，乃至意觸法生愛。

愛因緣取。云何取？欲取、見取、戒取、我語取。

取因緣有。云何有？三種有：欲有、色有、無色有。下從阿鼻大泥梨。上至他化自在天，是名欲有，及其能生業。云何色有？從下梵世上至阿迦尼吒天，是名色有。云何無色有？從虛空乃至非有想非無想處，是名無色有。

有因緣生。云何生？種種眾生處處生出，有受陰得持得入得命，是名生。

生因緣老死。云何老？齒落、髮白、多皺、根熟、根破、氣噎，身僂拄杖行步，陰身朽故，是名老。

云何死？一切眾生處處退、落、墮、滅、斷、死，失壽命盡，是名死。先老後死，故名老死。

是中十二因緣，一切世間非無因緣邊、非天邊、非人邊，非種種等邪緣邊出。菩薩觀十二因緣，繫心不動不令外念；外念諸緣攝之令還。觀十二分生三世中：前生、今生、後生。菩薩若得心住，當觀十二分空無有主。癡不知我作行，行不知我從癡有，但無明緣故行生。如草木種從子芽出，子亦不知我生芽，芽亦不知從子出，乃至老死亦復如是！是十二分中，一一觀知無主無我，如外草木無主，但從倒見計有吾我。

問曰：「若無吾我、無主、無作，云何去來言說死此生彼？」

答曰：「雖無吾我，六情作因、六塵作緣、中生六識，三事和合故觸法生，念知諸業，由是去來，言說從是有生死。譬如日愛珠，因日、乾牛屎，和合方便故火出。五陰亦爾，因此五陰生，後世五陰出，非此五陰至後世，亦不離此五陰得後世五陰，五陰但從因緣出。譬如穀子中芽出，是子非芽亦非餘芽邊生，非異非一，得後世身亦爾！譬如樹未有莖節、枝葉、華實，得時節因緣華葉具足，善惡行報亦復如是！種子壞故非常、非一；芽、莖、葉等生故不斷不異；死生相續亦復如是！」

行者謂法無常、苦、空、無我，自生自滅。知因愛等有，知因滅是盡，知盡是道。以四種智知十二分，是正見道。眾生為縛著所誑，如人有無價寶珠，不別其真，為他欺誑。是時菩薩發大悲心，我當作佛，以正真法化彼眾生，令見正道。

問曰：「如《摩訶衍般若波羅蜜》中言：『諸法不生不滅，空無所有，一相無相，是名正見。』云何言無常等觀名為正見？」

答曰：「若《摩訶衍》中說『諸法空無相』，云何言無常、苦、空等不實？若言不生不滅空是實相者，不應言無相。汝言前後不相應。復次佛說四顛倒，無常中常顛倒亦有道理，一切有為無常。何以故？因緣生故。無常因、無常緣，所生果云何常？先無而今有，已有便無。一切眾生皆見無常，內有老、病、死，外見萬物凋落，云何言無常不實？」

問曰：「我不言有常為實、無常為不實，我言有常、無常俱是不實。何以故？佛言：『空中有常、無常，二事不可得，若著此二事，是俱顛倒。』」

答曰：「汝言不與法相應。何以故？言無法，云何復言二俱顛倒？一切空無所有，是為實不顛倒。若我破有常著無常，我法應破而不實，我有常顛倒，破故觀無常。何以故？無常力能破有常，如毒能破餘毒，如藥除病，藥亦俱去，當知藥妙能除病故。若藥不去，後藥為病，此亦如是！若無常法著，應當破，不實故。我不受無常法，云何破？佛言：『苦是四真諦中言實苦，誰能使樂？苦因是實因，誰能令非因？苦盡是實盡，誰能令不盡？盡道是實道，誰能令非道？如日或可令冷，月或可令熱，風可令不動，是四真諦終不可動轉。』汝於《摩訶衍》中不能了，但著言聲。《摩訶衍》中諸法實相，實相不可破、無有作者。若可破可作，此非摩訶衍。如月初生，一日二日其生時甚微細，有明眼人能見，指示不見者。此不見人但視其指，而迷於月。明者語言：『癡人！何以但視我指？指為月緣，指非彼月。』汝亦如是！言音非實相，但假言表實理。汝更著言聲，闇於實相。」

行若得如是正知見，觀十二分，和合為因果二分：果時十二分為苦諦，因時十二分為習諦，因滅是盡諦，見因果盡是道諦。四種觀果：無常、苦、空、無我。四種觀因：集、因、緣、生。

問曰：「果有四種但名苦諦，餘者無諦名也？」

答曰：「若言無常諦復疑，苦諦亦疑，無我諦亦疑，一種難處。復次，若言無常諦無咎，空非我諦亦無咎。若無常苦空無我諦，於說為重故，是故於四說一。」

問曰：「苦有何異相，於三中獨得名？」

答曰：「苦是一切眾生所厭患，眾生所怖畏，無常不爾！或有人為苦所逼，思得無常，無有欲得苦者。」

問曰：「有人欲得捉刀自殺，針炙苦藥入賊，如是種種非求苦也？」

答曰：「非為欲得苦，欲存大樂，畏苦故取死。苦為第一患，樂為第一利，以是故離實苦得快樂，是故佛以果分，獨名苦諦，非無常、空、無我諦。」

是於四諦中了了實智慧不疑不悔，是名正見。思惟是事種種增益故，是名正覺。除邪命攝四種邪語，離餘四種邪語，攝四種正語，除邪命攝身三種業，除餘三種邪業，名正業。離餘種種邪命，是名正命。如是觀時精進，是正方便。是事念不散，是名正念。是事思惟不動，是名正定。正覺如王，七事隨從，是名道諦。

是事一心實信不動，是名信根。一心精懃求道，是名精進根。一心念不忘失，是名念根。心住一處亦不馳散，是名定根。思惟分別無常等覺，是名慧根。是名增長得力，是名五力。

問曰：「八正道中皆說慧念定等，根力中何以重說？」

答曰：「隨入行時初得小利，是時名為根。是五事增長得力，是時得名為力。」

初入無漏見諦道中，是功德名八正道。入思惟道時，名七覺意。初入道中，觀念身、痛、心、法，常一心念，是名四念止。如是得善法味四種精懃，是名四正懃。如是欲精進定慧初門，懃精進求如意自在，是名四神足。雖名四念止、四正懃、四神足、五根等，皆攝隨行時初後少多行地緣，各各得名。譬如四大，各各有四大，但多得名。若地種多，水火風少處，名為地大。水火風亦如是！如是三十七品中各各有諸品，如四念止中有四正懃、四神足、五根、五力、七覺、八道等。

如是觀十二分、四諦行、四念止、四正懃、四神足、五根、五力、七覺意、八正道，其心安樂。復以此法度脫眾生，一心誓願精進求佛。是時心中思惟觀念：「我了了觀知此道，不應取證。」有二事力故未入涅槃：一者、大悲不捨眾生，二者、深知諸法實相。諸心心數法從因緣生，我今云何隨此不實？當自思惟，欲入深觀十二因緣，知因緣是何法。復更思惟，是四種緣：因緣、次第緣、緣緣、增上緣。五因為因緣，除過去現在阿羅漢最後心，餘過去現在心心數法，是次第緣。緣緣、增上緣，緣一切法。復自思惟言：「若法先因緣中有，則不應言是法因緣生；若無，亦不應言因緣中生；生有半無亦不應因緣生；云何有因緣？若法未生，若過去心心數法失，云何能作次第緣？若佛法中妙法無緣涅槃，云何為緣緣？若諸法實無性，有法不可得；若因緣果生，因此有彼，是說則不然；若因緣中各各別、若和合一處，是果不可得，云何因緣邊出果？因緣中無果故。若因緣中先無果而出者，何以不非因緣邊出果？二俱無故。果屬因緣，因緣邊出，是因緣不自在屬餘因緣，是果屬餘因緣。云何不自在？因緣能生果，是故果不從因緣有，亦不從非因緣有，則為非果。果無故，緣與非緣亦無也！」

問曰：「佛言十二因緣，無明緣諸行，汝云何言無因果？」

答曰：「先以被答，不應更難，若難者更當答。佛言眼因色緣癡邊生邪憶念，癡是無明，是中無明，何所依住？若依眼邪？若色中、若識邪？不應依眼住。若依眼住，不應待色，常應癡。若依色住，不應待眼。是則外癡，何豫我事？若依識住，識無色、無對、無觸、無分、無處。無明亦爾，云何可住？是故無明非內、非外、非兩中間，不從前世來，亦不住後世，非東西南北、四維上下來，無有實法，無明性爾。了無明性，則變為明，一一推之，癡不可得。云何無明緣行？如虛空不生不滅、不有不盡，本性清淨。無明亦如是，不生不滅、不有不盡，本性清淨，乃至生緣老死亦爾。」

菩薩如是觀十二因緣，知眾生虛誑繫在苦患，易度耳。諸法若有實相難可得度，思惟如是則破愚癡。

若菩薩心多思覺，常念阿那波那，入時出時數一乃至十，一一心不令馳散。菩薩從此門得一心，除五蓋欲行。

菩薩見道應行三種忍法：生忍、柔順法忍、無生忍。云何生忍？一切眾生或罵或打或殺，種種惡事，心不動轉、不瞋、不恚，不唯忍之而更慈悲，此諸眾生求諸好事願一切得，心不捨放。是時漸得解諸法實相，如氣熏著。譬如慈母愛其赤子乳哺養育，種種不淨不以為惡，倍加憐念欲令得樂。行者如是，一切眾生作種種惡、淨不淨行，心不增惡不退不轉。復次十方無量眾生，我一人應當悉度使得佛道，心忍不退、不悔、不却、不懈、不厭、不畏、不難，是生忍中一心繫念。三種思惟不令外念，外念諸緣攝之令還，是名生忍。

云何柔順法忍？菩薩既得生忍，功德無量，知是功德福報無常，是時厭無常自求常福，亦為眾生求常住法。一切諸法，色無色法、可見不可見法、有對無對法、有漏無漏、有為無為、上中下法，求其實相。實相云何？非有常非無常、非樂非不樂、非空非不空、非有神非無神？何以故非有常？因緣生故。先無今有故，已有還無故，是故非有常。云何非無常？業報不失故，受外塵故，因緣增長故非無常。云何非樂？新苦中生樂想故，一切無常性故，緣欲生故，是故非樂。云何非不樂？樂有受故，欲染生故，求樂不惜身故，是非不樂。云何非空？內外入各各受了了故，有罪福報故，一切眾生信故，是故非空。云何非不空？和合等實故，分別求不可得故，心力轉故，是故非不空。云何非有神？不自在故，第七識界不可得故，神相不可得故，是故非有神。云何非無神？有後世故，得解脫故，各各我心生不計餘處故，是故非無神。如是不生不滅、不不生不不滅、非有非無、不受不著，言說悉滅、心行處斷，如涅槃性，是法實相。於此法中信心清淨，無滯無礙，軟知軟信軟進，是謂柔順法忍。

云何無生法忍？如上實相法中，智慧、信、進增長根利，是名無生法忍。譬如聲聞法中煖法、頂法，智慧、信、精進增長得忍法，忍者忍涅槃、忍無漏法，故名為忍。新得、新見，故名為忍。法忍亦如是。時解脫阿羅漢不得無生智，增進廣利轉成不時解脫得無生智。無生法忍亦如是，未得菩薩果得無生法忍，得菩薩真行果，是名菩薩道果。是時得般舟三昧，於眾生中得大悲，入般若波羅蜜門。爾時諸佛便受其號，墮生佛界中，為諸佛所念，一切重罪薄，薄者滅，三惡道斷，常生天上人中，名不退轉。到不動處，末後肉身盡入法身中，能作種種變化，度脫一切眾生，具足六度供養諸佛，淨佛國土教化眾生，立十地中功德成滿，次第得阿耨多羅三藐三菩提，為菩薩禪法中初門。

　行者定心求道時，　　常當觀察時方便；
　若不得時無方便，　　是應為失不為利。
　如犢未生𤛓牛乳，　　乳不可得非時故；
　若犢生已𤛓牛角，　　乳不可得無智故。
　如鑽濕木求出火，　　火不可得非時故；
　若折乾木以求火，　　火不可得無智故。
　得處知時量己行，　　觀心方便力多少；
　宜應精進及不宜，　　道相宜時及不宜。
　若心調動不應勇，　　如是勇過不得定；
　譬如多薪熾大火，　　大風來吹不肯滅。
　若能以定自調心，　　如是動息心得定；
　譬如大火大風吹，　　大水來澆無不滅。
　若人心軟復懈怠，　　如是厭沒不應行；
　譬如少薪無焰火，　　不得風吹便自滅。
　若有精進勇猛心，　　如是轉健得道疾；
　譬如小火多益薪，　　風吹轉熾無滅時。
　若行放捨止調縮，　　設復發捨失護法；
　譬如病人宜將養，　　若復放捨無得活。
　若有捨想正等心，　　宜時懃行得道疾；
　譬如有人乘調象，　　如意至湊無躓礙。
　若多婬欲愛亂心，　　是時不應行慈等；
　婬人行慈益癡悶，　　如人冷病服冷藥。
　婬人心亂觀不淨，　　諦觀不淨心得定；
　行法如是相應故，　　如人冷病服熱藥。
　若多瞋恚忿亂心，　　是時不應觀不淨；
　瞋人觀惡增恚心，　　如人熱病服熱藥。
　若人瞋怒行慈心，　　行慈不捨瞋心滅；
　行法如是相應故，　　如人熱病服冷藥。
　若多愚癡心闇淺，　　不淨行慈悲行法；
　二行增癡無益故，　　如人風病服麨藥。
　人心癡闇觀因緣，　　分別諦觀癡心滅；
　法行如是相應故，　　如人病風服膩藥。
　譬如金師排扇炭，　　用功非時失𭬽法；
　怱怱急𭬽不知時，　　或時水澆或放捨。
　金融急𭬽則消過，　　未融便止則不消；
　非時水澆金則生，　　非時放置則不熟。
　精進攝心及放捨，　　應當觀察行道法；
　非時方便失法利，　　若非法利為非利。
　譬如藥師三種病，　　冷熱風病除滅故；
　應病與藥佛如是！　　婬怒癡病隨藥滅。