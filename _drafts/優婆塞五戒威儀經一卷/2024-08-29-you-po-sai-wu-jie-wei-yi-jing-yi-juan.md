---
title: 優婆塞五戒威儀經一卷
tags: [求那跋摩]
---

{:.author}
宋罽賓三藏求那跋摩譯

佛者眾聖尊，神通應自在，\
*隨類處身形*，音聲亦復爾。\
*<b>見聞獲安隱</b>*，*莫不<b>信向心</b>*；\
*是故<b>我歸命</b>*，*<b>願普如世尊</b>*。\
*<b>甚深菩薩戒</b>*{:.red}，*<b>功德難思議</b>*{:.red}；\
*<b>受者<mark>獲安隱</mark></b>*，*<b>福慧日夜生</b>*。\
*<b>諸佛常護念</b>*{:.red}，*<b><i>萬行</i>漸滿盈</b>*；\
*六度四等意*，*普度<b>諸群盲</b>*。\
*<b>手足初莫犯</b>*{:.red}，*<b>節言順所行</b>*{:.red}，\
*<b>常樂在<i>定意</i></b>*{:.red}，*是名<b>真比丘</b>*。\
*<b>質直離諂曲</b>*{:.red}，*<mark><b>常與賢聖俱</b></mark>*{:.red}；\
*<b>愛眾</b>猶養已*，*是名真菩薩*。

諸大德。一心諦聽！諦聽！善思念之！我今欲說*三世諸佛菩薩，<b>成就、利益</b>一切眾生功德戒*。

如是*住菩薩戒*者，有*<b>四波羅夷法</b>*。何等為*四*？

- 若菩薩，<b class="red">為*<i>利養</i>*故，自讚毀他</b>。是名*<b>菩薩波羅夷</b>*。

- 若菩薩，<span class="red"><b>多饒財物</b>，貧苦之人來從乞索，菩薩*<b><i>慳貪</i>、無有慈心</b>*，乃至*不施一錢之物*；有*求法者*，乃至*<b>不為說於一偈</b>*</span>。是名*<b>菩薩波羅夷</b>*。

- 若菩薩，<span class="red">*<b>瞋</b>*於前人，*惡言罵辱*加*以手打*及*以杖石*，<b>意猶不息</b>；前人*求悔*善言懺謝，<b>菩薩猶*瞋*</b>，<b>*憤結*不解</b></span>。是名*<b>菩薩波羅夷</b>*。

- 若菩薩，<span class="red">自謗*菩薩法藏*，若見人謗*善可其言*，既*自不信*反*助他言*，若*心自解*或*從他受*</span>。是名*<b>菩薩波羅夷</b>*。

如是*<b>菩薩四波羅夷</b>*，菩薩<b>於中<mark>不應犯<i>一</i></mark></b>，<b>何況具犯</b>！若有<b>犯者不名菩薩</b>，<b><i>現身</i>不能莊嚴菩提</b>，亦復<b>不能令心寂靜</b>，是似菩薩<b>非實菩薩</b>。

犯有*三種*：有*<b>軟、中、上</b>*。
- 若*<b>軟中心犯</b>*是*不名失*。
- 若是*<b>增上心犯</b>*是名*為失*。
  > 何者是*上*？若*犯上四<b>數數樂犯</b>，<b>心無慚恥、不自悔責</b>*。是名*上犯*。

菩薩雖犯於上四事，不即永失。如<b><mark>比丘犯四</mark>即為<i>永棄</i>，菩薩不爾</b>。何以故？*比丘犯四更<b>無受路</b>*，菩薩雖犯*脫可更受*；是故不同。

略*有二事失菩薩戒*{:.red}。
- 一*<b>捨菩提願</b>*{:.red}。
- 二*<b>增上惡心</b>*{:.red}。

<b>除*是二事*</b>。若<b>捨此身*戒終不失*</b>，從是以後*生生之處*<b>常有此戒</b>；<b>若*不憶念*更遇善友而*更受*</b>者，不名<b>*新得*</b>。

如是*<b>菩薩戒者</b>*，應當識知*<b>犯、不犯事</b>，<b>輕、重之相</b>，<b>軟中上異</b>*。

如是*<b>住菩薩戒者</b>*，*<b>日應</b><b><i>供養諸佛</i></b>，若塔、若像；次<b><i>供養法</i></b>，若行法人及菩薩藏大乘經典；<b><i>供養眾僧</i></b>，及十方土住於大地諸菩薩等*。*於日夜中供養三寶，隨其力能乃至一念、一禮、一四句誦，信心供養勿令有廢*{:.red}。

- 若*<b>不恭敬、慢墮心</b>*者。*<b>犯重垢罪</b>*。
- 若*<b>忘誤</b>*者。*<b>犯輕垢罪</b>*。
- *<b>不犯</b>*者。
  - 若*病*、若*狂*。
  - 若*有淨心逮菩薩地*；如*須陀洹*得*不壞淨心*，常能*供養三寶不絕*。
  > 是名*不犯*。
  
菩薩，*<b><mark>不知厭足</mark><i>貪著</i>利養</b>*。
- *<b><i>不制心</i></b>者*。*<b>犯重垢罪</b>*。
- *<b>不犯</b>*者。
  - 雖貪利養*<b>常生悔心</b>*：我*當精進斷除是意*。
  - *<b>極自制御</b>，貪心猶起*。
  - *若<b><i>取小利</i><mark>助斷大貪</mark></b>*。
    > 是名*不犯*。

菩薩，*見<b>上座尊長</b>、<b>耆宿德、</b>同師、同學*。
- *<b>生<i>憍慢心</i></b>*及*<b><i>瞋惡心</i></b>*；*不起承迎、禮拜避座*，設有言語*餘談不聽*，若有所問*不如實答*者。*<b>犯重垢罪</b>*。
- 若*無<b>慢、瞋、恚、癡</b>之意*，直*以<b>懶惰、無記、散</b>心*。*<b>犯輕垢罪</b>*。
- *<b>不犯</b>*者。
  - 若*病*、若*狂*。
  - 若*時睡眠*。
  - 若*<b>聽法、說法</b>*。
  - 若*<b>先共他人語</b>*。
  - 若*為調伏，滅惡增善*。
  - 若*有僧限<b>，護多人意</b>*。
  > 是名*不犯*。

菩薩，*檀越來請，若於自舍、若僧寺內，給施所須*。
- 菩薩*<b><i>憍慢</i></b>、<b><i>瞋恚</i></b>、<b><i>輕賤</i></b>，<b>不往受</b>*者。*<b>犯重垢罪</b>*。
- 若*懶惰不往*。*<b>犯輕垢罪</b>*。
- *<b>不犯</b>*者。
  - 若*病*、若*狂*。
  - 若*<b>遠</b>*。
  - 若*道嶮難*。
  - 若*為調伏，滅惡增善*。
  - 若*<b>失受請</b>*。
  - 若*<b>為修善</b>*。
  - 若*<b>聽未聞</b>*。
  - 若*<b>知請主<mark>欲相惱</mark></b>故*。
  - 若*有僧限<b>，護多人意</b>*。
  > 是名*不犯*。

菩薩，從他人邊得*金銀琉璃種種雜寶*、*所須之物*，及*地中伏藏無主財物*，皆*<b><mark>應取之</mark>念當轉施</b>*。
- 若*<b>惡心<i>瞋</i>故，不取</b>*者。*<b>犯重垢罪</b>*。
- 若*<b>作是心</b>我不與人*而*<b>作因緣</b>*；若*懶惰心*。*<b>犯輕垢罪</b>*。
- *<b>不犯</b>*者。
  - 若*是狂心*。
  - 若*為調伏，滅惡增善*。
  - 若*<b>知受已必<i>生愛著</i></b>*。
  - 若*<b>知施已<i>生悔</i></b>*。
  - 若*<b>知施主<mark>施故發狂</mark></b>*。
  - 若*<b>慮施主<mark>施已窮苦</mark></b>*。
  - 若*知施物三寶所有*。
  - 若*知<b>施物劫盜所得</b>*。
  - 若*知<b>受已<mark>多得苦惱</mark></b>*；所謂：*<b>王難</b>、<b>賊盜</b>、死亡、<b>繫閉</b>、<b>惡聲流布</b>、擯令出境界*。
  > 是名*不犯*。

菩薩，*他<b>來求法</b>*。
- 以*<b><i>瞋惡心</i>憎嫉他</b>故，<b>不與說</b>*者。*<b>犯重垢罪</b>*。
- 若*<b>懶惰心</b>不與說*者。*<b>犯輕垢罪</b>*。
- *<b>不犯</b>*者。
  - 若*<b>外道求法，慮<i>還譏刺</i></b>*。
  - 若*病*、若*狂*。
  - 若*為調伏，滅惡增善*。
  - 若*知<b>前人不解其義</b>*。
  - 若*前人<b>不敬</b>、<b>不如法事</b>*。
  - 若*前人<b>鈍根</b>，<b>不解深法</b>、<b>恐生邪見</b>*。
  - 若*知<b>聞已，破失本心</b>，壞滅正法*。
  - 若*知<b>聞已，必<mark>向<i>非器</i>宣說其事</mark></b>*。
  > 是名*不犯*。

菩薩，*<b>見</b>惡眾生犯戒毀禁、作眾罪行*，菩薩*<b>自知能化為善</b>*。
- 若*<b><i>惡心</i></b>、<b><i>瞋心</i></b>，<b>捨不教</b>*者。*<b>犯重垢罪</b>*。
  >何以故？菩薩不於<b>身口意淨持戒人</b>邊，起於<i><b>悲心</b></i>。若見惡人犯戒毀禁作眾罪行，極生悲心。是故有犯。
- *<b>不犯</b>*者。
  - 若*狂*。
  - 若*<b>為調伏，滅惡增善</b>*。
  - 若*<b>有僧限，護多人意</b>*。
  > 是名*不犯*。

菩薩，*如佛所制<b>波羅提木叉</b>及<b>結毘尼</b>，欲<b>使不信者信、已信者增</b>，<b>此<i>聲聞戒</i>及<i>菩薩戒</i><mark>等無有異</mark></b>*。何以故？聲聞之人順常自為，*猶<b>欲學</b>，令不信者信、已信者增*。何況菩薩所修學常為眾生，豈不能爾！是故，*<b>名同<i>不犯</i></b>*。

如佛所制*聲聞之人應少欲作、少因緣事*。*<b>菩薩不爾</b>*！何以故？順求自利、不為他人是聲聞好，菩薩若爾則不名菩薩。*為他人故，所可受衣乃至百千，從非親里婆羅門、居士<b>盡力所求</b>；如衣，鉢亦如是。為他人故，及應<b>乞縷</b><mark>教織師織</mark>，畜憍奢耶衣，<b>受取金銀</b>乃至百千；<b>如是之事<mark>與聲聞異</mark></b>*{:.red}。
- 若菩薩*本為眾生，而<b><i>瞋惡心</i></b><b>少作</b>、<b>少因緣事</b>，<b>放捨眾生</b>，獨居其所者*。*<b>犯重垢罪</b>*。
- 若*<b><i>懶惰心</i></b>*<b>少欲、少事</b>，*居其所*者。*<b>犯輕垢罪</b>*。

菩薩*有五非法*：一*<b>諂</b>*、二*<b>華</b>*、三*相*、四*<b>以利求利</b>*、五*<b>邪命</b>*。有此五事。
- 以*<b><i>不為愧</i></b>，<b>不制、不息</b>*者。*<b>犯重垢罪</b>*。
- *不犯*者；*<i>覺</i>是非法，<b><i>常欲制之</i></b>*。
> 是名不犯。

菩薩，*戲笑散亂、高聲唱說，<mark><b>作非威儀</b></mark>令他人笑、<mark><b>為眾所輕</b></mark>*者。
- *<b>犯重垢罪</b>*。
- 若是*<b>宿習忘誤作</b>*者。*<b>犯輕垢罪</b>*。
- *<b>不犯</b>*者。
  - *覺是非法，常欲制之*。
  - 若*<b>外人瞋恚，欲調伏</b>*故。
  - 若*<b>人苦惱，為令釋</b>*故。
  - 若*<b>欲攝取戲笑</b>*故。
  - 若*二人共諍，<b>為和合</b>*故。
  > 是名不犯。

菩薩，*如是見、如是語：菩薩不應樂於涅槃、應背涅槃，不應畏煩惱、不應滅煩惱。何以故？菩薩三阿僧祇往來生死故*。
- *<b>如是語</b>*者。*<b>犯重垢罪</b>*。
>何以故？如菩薩樂於涅槃、畏於煩惱，比於聲聞千萬倍不可為喻。何以故？聲聞之人順自為己，菩薩常為一切眾生故。<b>菩薩雖<i>處有漏</i>，於滅煩惱而得自在，過於羅漢處無漏者上</b>。

若*菩薩<b>起身口業</b>應<i>自防護</i>，<b>莫使他人慢惰罪</b>*{:.red}。
- 若*<b>故不自護，使他惰罪</b>*者。*<b>犯重垢罪</b>*。
- 若*不作意自護，放散所作，生他罪*者。*<b>犯輕垢罪</b>*。
- *<b>不犯</b>*者。
  - 若*外道*。
  - 若*隨出家如法所作*。
  - 若*值多瞋惡人*。
  > 是名不犯。

菩薩，*見前眾生須加杖痛，然後有利，自護不治*{:.red}者。
- *<b>犯輕垢罪</b>*。
- *<b>不犯</b>*者。
  - 若*<b>利少苦多</b>*。
  > 是名不犯。

菩薩，*<b>以罵報罵、以瞋報瞋、以打報打、以牽挽者</b>*{:.red}。
- *<b>犯重垢罪</b>*。

菩薩，*與他<b><i>共鬪</i></b>*及*<b><i>共相嫌</i></b>*。
- *<i>惡心</i>、<i>瞋心</i>若<i>憍慢心</i>，<b>不如法悔</b>*者。*<b>犯重垢罪</b>*。
- 若*懶惰、放逸一不求悔*者。*<b>犯輕垢罪</b>*。
- *（不如法悔）<b>不犯</b>*者。
  - 若*<b>為調伏，滅惡增善</b>*。
  - 若*<b>彼外道，要作非法</b>*。
  - 若*<b>彼<i>憙鬪怨</i>，更增上</b>*。
  - 若*<b>知彼人終不受悔</b>*。
  - 若*<b>向彼悔，起彼重慢</b>*。
  > 是名不犯。

菩薩，*<b>共他<i>嫌恨</i></b>，<b>他如法求悔</b>*。
- 菩薩*<b>惡心不受，為<i>惱他</i></b>*者。*<b>犯重垢罪</b>*。
- 若*無瞋心不受他悔*。*<b>犯輕垢罪</b>*。
- *<b>不犯</b>*者。
  - 若*為調伏，滅惡增善*。
  - 若*<b>惡<i>非法</i></b>*。
  > 是名不犯。

菩薩，*<b>瞋他</b>受者，<b>瞋事不休息</b>*者。
- *<b>犯重垢罪</b>*。
- *<b>不犯</b>*者。
  - 若*<b><mark>常制之</mark>，瞋心猶起</b>*。
  > 是名不犯。

菩薩，*受畜徒眾，但<b>為<i>給事</i></b>及<b>與衣食</b>*。是*<b>名犯</b>*。

菩薩，*<b>起<i>懶惰意</i></b>，<b>樂於<i>非時食</i></b>、<b><i>貪著睡眠</i>若倚若臥</b>*者。*<b>犯重垢罪</b>*。
- *<b>不犯</b>*者。
  - 若*病*、若*狂*，無巧便。
  - 若*<b>道路行極</b>*。
  - 若*<b>常制之</b>*。
  > 是名不犯。

菩薩，*以<i>染著心</i><b>談說世樂事</b>*者。*<b>犯重垢罪</b>*。
- *若<b>忘誤說</b>*。*<b>犯輕垢罪</b>*。
- *<b>不犯</b>*者。
  - 若*有人問，<b><i>正心</i>少說</b>*。
  - 若*<b>談異聞</b>*。
  - 若*<b>談論法事</b>*。
  > 是名不犯。

菩薩，*樂欲坐禪，<b>知他有法</b>，<b>以<i>瞋慢心</i><mark>不能下意</mark>，從他求受法</b>*者。*<b>犯重垢罪</b>*。
- 若*<b>懶惰心不求受</b>*者。*<b>犯輕垢罪</b>*。
- *<b>不犯</b>*者。
  - 若*病*、若*無巧便*。
  - 若*知彼人<b>不順法教</b>*。
  - 若*<b>自有巧便，多聞攝其心</b>*者。
  > 是名不犯。

菩薩，*<b>起<i>欲界欲</i></b>，<b><i>不觀對治</i>疾除滅</b>*者。*<b>犯重垢罪</b>*。
- *<b>不犯</b>*者。
  - *常勤欲滅，欲心猶起*。
  > 是名不犯。如欲，<b>餘蓋</b>亦爾。
  
若菩薩，*貪味於禪，著功德者*。*<b>犯重垢罪</b>*。
- *<b>不犯</b>*者。
  - *常欲捨著，著心猶起*。
  > 是名不犯。

菩薩，*如是見、如是語：菩薩不應聽受、誦學聲聞法藏。菩薩之人用學是為？*
- *<b>作是語</b>者。<b>犯重垢罪</b>*。
  > 何以故？菩薩於外道書尚應當學，何況佛語！
- *<b>不犯</b>*者。
  - 為欲*調伏聲聞入大乘*故。
  > 是名不犯。

*菩薩法藏<b>一向捨置</b>，<b>貪學</b>、讀誦聲聞經*者。*<b>犯輕垢罪</b>*。

菩薩，*有佛經藏不能勤學，乃更<b>勤學外道俗典</b>*。*<b>犯重垢罪</b>*。
- *<b>不犯</b>*者。
  - 若*極根利一聞能持，同佛語者取用助化，以彼妙辭助明佛法，於佛法、於佛經義<b>意不傾動</b>*。
  > 是名不犯。

菩薩，*欲學外道經典，應如上學*。
- 若*於中受樂<b>生著心</b>，<b>不如服苦藥</b>*者。*<b>犯重垢罪</b>*。

菩薩，*若聞菩薩法藏，甚深祕密第一實義不思議事，<b>純是諸佛菩薩境界</b>。於此義中生誣謗心言：此義無益非佛所說，不能祐利一切眾生*。
- *<b>作是謗</b>*者。*<b>犯重垢罪</b>*。
- *<b>不犯</b>*者。
  - 若*<mark><b>思惟定義</b></mark>*
  - 若*<mark><b>方便說</b></mark>*。
  > 是名不犯。

菩薩，*聞於甚深義時，若不生信，<b>以不諂心<i>為生信</i>故</b>，應作是念：我不應爾。<b>我如盲者無有慧眼。佛口所說我云何謗</b>？如是菩薩<b>自責由癡，是佛境界非我所及</b>*。若能如是*<b>是為正行</b>，若意不解不生誹謗*。是名*<b>不犯</b>*。

菩薩，*<b>為飲食</b>故，以<i>瞋惡心</i><b>自讚毀他</b>*。*<b>犯重垢罪</b>*。
- *<b>不犯</b>*者。
  - 若*<b>為伏外道</b>*。
  - 若*<b>伏憍慢，增長佛法</b>*。
  - 若*為不信者信、已信者增*。
  > 是名不犯。

菩薩，*有說法家，若說毘尼處、大法會處，<b><i>瞋</i>、<i>嫉</i>、<i>慢心</i>不往聽</b>*者。*<b>犯重垢罪</b>*。
- 若*懶惰心不往聽*者。*<b>犯輕垢罪</b>*。
- *<b>不犯</b>*者。
  - 若*自不聞又無人喚*。
  - 若*病*、若*無巧便*。
  - 若*<b>知彼說法不順義理</b>*。
  - 若*<b>知說者，於己有難</b>*。
  - 若*知<b>彼說更無異聞</b>*。
  - 若*<b>得總持，自多聞</b>*。
  - 若*<b>勤修善根</b>*。
  > 是名不犯。

菩薩，*有人來<dfn title="请，恳求。"><ruby>倩<rt>qìng</rt></ruby></dfn>：我有事緣當為<dfn title="承办，筹办。">營辦</dfn>。所謂共去、共還<dfn title="帮助。">營佐</dfn>眾事；有所<dfn title="经营；置办。">營</dfn>了，守護財物、和合鬪訟、經辦飲食，修福德業*。
- 若*一二事，<b><i>不為作</i></b>*者。*<b>犯重垢罪</b>*。
- 若*懶惰不為*。*<b>犯輕垢罪</b>*。
- *<b>不犯</b>*者。
  - 若*病*、若*無巧便*。
  - 若*<b>自有事</b>*。
  - 若*<b>彼能辦</b>*。
  - 若*不相倩*。
  - 若*<b>無益事</b>*。
  - 若*為調伏，滅惡增善*。
  - 若*無他倩*。
  - 若*<b>報他作勤修善根</b>*。
  - 若*<b>自闇鈍，恐失業次</b>*。
  - 若*有僧限，護多人意*。
  > 是名不犯。

若菩薩，見病眾生，以惡心、瞋心不瞻養者。*<b>犯重垢罪</b>*。
- 若*懶惰不養*。*<b>犯輕垢罪</b>*。
- *<b>不犯</b>*者。
  - 若*<b>自有病</b>*。
  - 若*<b>無巧便</b>*。
  - 若*<b>倩他看</b>*。
  - 若*彼<b>病者自有眷屬</b>*。
  - 若*知<b>病者能自經給</b>*。
  - 若*<b>久病</b>*。
  - 若*人<b>猶能起止</b>*。
  - 若*欲<b>勤修增上善根</b>*。
  - 若*極自闇鈍，恐失黨次*。
  - 若*失看病如病餘*。
  > <b>貧窮、苦惱</b>亦復如是。是名不犯。

菩薩，*見前眾生應有利宜，無有方便而能發起。菩薩<b>惡心、瞋心<i>不教示</i></b>*者。*<b>犯重垢罪</b>*。
- 若*懶惰不教*。*<b>犯輕垢罪</b>*。
- *<b>不犯</b>*者。
  - 若*<b>無方便</b>*。
  - 若*使他教*。
  - 若*彼自有善知識*。
  - 若*為調伏，滅惡增善*。
  - 若*<b>示彼方便，更瞋反戾</b>*。
  - *<b>無有敬愛心</b>，<ruby>彊<rt>qiáng</rt></ruby>得自用*。
  > 是名不犯。

菩薩，*<b>眾生給施所須，應念其恩</b>*。若*<i>惡心</i>、<i>瞋心</i><b>不念恩</b>、<b>報恩</b>*者。*<b>犯重垢罪</b>*。
- 若*懶惰不報*。*<b>犯輕垢罪</b>*。
- *<b>不犯</b>*者。
  - 若*<b>自無力</b>*。
  - 若*<b>無巧便</b>*。
  - 若*為調伏，滅惡增善*。
  - 若*<b>欲念報，施主不受</b>*。
  > 是名不犯。

菩薩，*見人親里死亡，若亡失財物種種憂苦。若<b>惡心</b>、<b>瞋心</b>不往慰喻*{:.red}者。*<b>犯重垢罪</b>*。
- *<b>不犯</b>*者。
  - 如前倩菩薩中說。

菩薩，*<b>有人從索飲食、所須，<i>不與</i></b>*者。*<b>犯重垢罪</b>*。
- *<b>不犯</b>*者。
  - 若*<b>自無物</b>*。
  - 若*<b>索不淨物</b>*。
  - 若*為調伏，滅惡增善*。
  - 若*<b>王所制</b>*。
  - 若*護僧限*。
  > 是名不犯。

菩薩，*弟子應<b>隨時教誨</b>；若弟子有乏，應從篤信人邊勸索供給*。
- 若*<b>惡心、瞋心<i>不教誨</i>、不供給</b>*{:.red}者。*<b>犯重垢罪</b>*。
- 若*懶惰心不教、供給*。*<b>犯輕垢罪</b>*。
- *<b>不犯</b>*者。
  - 若*<b>為調伏，滅惡增善</b>*。
  - 若*護僧限*。
  - 若*病、若無巧便*。
  - 若*<b>倩人教</b>*。
  - 若*<b>弟子福德能致供養</b>*。
  - 若*<b>弟子本是外道，無好善心</b>*。
  > 是名不犯。

菩薩，*<b>以<i>瞋心</i>、<i>惡心</i>不護他意者</b>*{:.red}。*<b>犯重垢罪</b>*。
- 若*懶惰、放逸不護他意*。*<b>犯輕垢罪</b>*。
- *<b>不犯</b>*者。
  - 若*<b>非法事</b>*。
  - 若*病*。
  - 若*有僧限，護多人意*。
  - 若*<b>外道</b>*。
  - 若*<b>為調伏，滅惡增善</b>*。
  > 是名不犯。

菩薩，*<b>見他德行不能稱讚</b>，以惡心、瞋心<b>隱藏他善</b>*{:.red}者。*<b>犯重垢罪</b>*。
- 若*懶惰放逸，不稱他善*。*<b>犯輕垢罪</b>*。
- *<b>不犯</b>*者。
  - 若*<b>知彼人不樂讚歎</b>*。
  - 若*病*、若*<b>無巧便</b>*。
  - 若*為調伏，滅惡增善*。
  - 若*護僧限*。
  - 若*<b>知聞讚，更生憍慢</b>*。
  - 若*彼<b>無實德</b>*。
  - 若*<b>言似善，實無善義</b>*。
  - 若*<b>為外道</b>*。
  - 若*<b>讚時未到</b>*。
  > 是名不犯。

菩薩，*為多人頭首，<b>見諸眷屬不如法事，應呵、應擯</b>*{:.red}。
- 若*瞋心、惡心，<b>捨不呵治</b>*者。*<b>犯重垢罪</b>*。
- 若*懶惰放逸，不教呵*者。*<b>犯輕垢罪</b>*。
- *<b>不犯</b>*者。
  - 若*知<b>彼人惡性<i>健瞋</i></b>，不受教呵*。
  - 若*<b>待時教呵</b>*。
  - 若*<b>畏破僧</b>*。
  - 若*知彼<i>質直</i>，<b>宿習少羞</b>、<b>喜數犯悔</b>*{:.red}。
  > 是名不犯。

菩薩，*有神通變化，應為眾生隨時變現，或方便恐怖令生信心*。
- 若*畏信施，不現變化*者。*<b>犯輕垢罪</b>*。
- *不犯*者。
  - 若*人深著惡法、邪見*。
  - 若*是外道*。
  - 若*罵賢聖*。
  - 若*著邪見*。
  - 若*狂*、若*病*。
  > 是名不犯。

菩薩，<span class="red"><b>*戒聚成就*具足*無量妙果*</b>，以*是戒聚因緣力*故*具足尸波羅蜜*。受者雖未得*阿耨多羅三藐三菩提*，以得*具足五事功德*：一者、<b>常為諸佛菩薩所護念</b>；二者、<b>受常淨樂</b>；三者、<b>臨終無悔</b>；四者、<b>捨身得生諸佛世界</b>；五者、<b>莊嚴阿耨多羅三藐三菩提</b></span>。

菩薩*受持菩薩戒*者*<b>不自為身</b>*，*<b>唯為利他</b>*及*<b>莊嚴阿耨多羅三藐三菩提</b>*。是菩薩戒，悉是過去、未來、現在，恒河沙等*諸佛菩薩*之所成就；乃至*十方諸佛菩薩*，亦復如是。菩薩弘慈普恩，及六道眾生、三塗八難*苦惱十方*無不蒙益。

功德不可計，<b>福慧</b>如虛空，\
略說共要竟，歡喜禮奉行。\
<b>普發菩提心，<i>福慧命</i>得成</b>，\
慈悲男女長，喜捨次第生。\
一切成佛道，永盡無有餘，\
十方同其願，巍巍無極尊。

欲為菩薩優婆塞，放逸五戒威儀者，若無師從受處。*爾時受者若無師，應向佛像前自誓受。菩薩優婆塞威儀應如是作禮：偏袒右肩、胡跪合掌，應如是言：我某甲白十方佛及住大地諸菩薩等，今於諸佛前欲受一切戒，學一切菩薩戒、優婆塞五戒威儀，攝一切善法菩薩戒，為利眾生戒。是戒過去諸菩薩已學，未來諸菩薩當學，現在諸菩薩今學，我亦如是學。第二、第三，亦如是說竟*{:.red}。其餘諸事應如前廣說。

<b>*離欲優婆塞*<mark>具行五戒</mark></b>。
- 遠離*<b>身四惡</b>*。
  - 一者*<b>殺</b>*。
  - 二者*<b>盜</b>*。
  - 三者*<b>婬</b>*。
  - 四者*<b>飲酒</b>*。
- 遠離*<b>口五惡</b>*。
  - 一者*<b>妄語</b>*。
  - 二者*<b>惡口</b>*。
  - 三者*<b>兩舌</b>*。
  - 四者*<b><i>無義語</i></b>*。
  - 五者*<b>綺語</b>*。
- 遠離*<b><mark>五邪命</mark></b>*。
  - 一者*<b><i>賣肉</i></b>*。
  - 二者*<b><i>沽酒</i></b>*。
  - 三者*<b>賣毒</b>*。
  - 四者*<b><i>賣眾生</i></b>*。
  - 五者*<b>賣兵仗</b>*。
- 遠離*<b><mark>嚴飾五事</mark></b>*。
  - 一者*<b>香</b>*。
  - 二者*<b>花</b>*。
  - 三者*<b>瓔珞</b>*。
  - 四者*<b>香油塗身</b>*。
  - 五者*<b>香熏衣</b>*。
- 遠離*<b><mark>放逸五事</mark></b>*。
  - 一者*<b>歌</b>*。
  - 二者*<b>舞</b>*。
  - 三者*<b><i>作樂</i></b>*。
  - 四者*<b>嚴飾樂器</b>*。
  - 五者*<b>不<i>往觀聽</i></b>*。

<span class="red"><b>*此五戒*隨力所堪，若能*終身具持五*為上</b>；若不能，隨持*多少年月日夜*，乃至*須臾*亦得*暫持*</span>，不但如持全念。

*佛臨涅槃勅<b>四大聲聞</b>及<b>六應真</b>*：*吾滅度後，如是<em><b><mark>真法之中</mark></b></em>。若<b>出家二眾淨持禁戒</b>。及<b>在家二眾隨力多少，心次近持上戒</b>者；若造房舍、床褥、衣服、飲食一切<b>順道資生之具</b>，施四方僧及諸賢聖，<b>汝等盡應受請</b>。若不受者得罪*{:.red}。

*以此觀之，<b>賢聖不遠感至則應</b>*{:.red}。*若作功德，<b>先當竭力受持上戒，然後至心請</b>四方僧及諸賢聖*{:.red}。*若不能終身，至一日一夕者善；若不能者，設供之時便受，罷便止*。*<b>此諸賢聖皆來受請</b>*。

若*有所犯*即*如法悔*，此*一切菩薩犯*當*突吉羅罪*，當*向大、小乘人能解說、能受悔者，如法懺悔*。
- 若菩薩，<b>以*增上煩惱*犯*波羅夷處法*者，失律儀戒</b>；應當更受。
- <b>若*中煩惱*犯*波羅夷處法*者，當*向三人若過三人*長跪合掌，作*突吉羅懺悔*</b>。所*犯罪多*，作是說言：大德憶念！我*某甲*捨*菩薩毘尼*，如*所稱事*犯*突吉羅罪*。*<b>餘</b>*如*<b>比丘</b>突吉羅罪*懺悔法說。
- <b class="red">若*下煩惱*犯*波羅夷處法*及*餘所犯*，向一人懺</b>。

三*<b>禮文</b>*：

- 願十方法界世性六道，*<b>三業罪障垢惑眾生</b>*，崩顛倒山竭四流濟，登平等道入無為國。歸命敬禮七處八會*<b><mark>盧舍那佛</mark></b>*，盡十方國*<b><mark>諸妙覺尊</mark></b>*。
- 願十方法界世性六道，*<b>沈淪諸有長沒眾生</b>*，摧破戒林殄滅邪照。歸命敬禮七處八會*<b><mark>佛華嚴藏</mark></b>*，盡十方國*<b><mark>修多羅海</mark></b>*。
- 願十方法界世性六道，*<b>小心膠固顛倒眾生</b>*，*頓絕偏照*須證住想，*<b>永附大乘</b>*盡未來際。歸命敬禮七處八會*<b><mark>普賢眾等</mark></b>*，盡十方國*<b><mark>諸賢聖僧</mark></b>*。

若*<b>欲發心</b>*，*去時*當立*<b>五願</b>*：
- 一者、*願令我早棄此身*。
- 二者、*願<span class="red">師僧、父母<b>使不愁惱</b></span>，令我身命疾至菩提*。
- 三者、*願<b>至阿蘭若處行</b>，<span class="red">若有虎狼、惡毒虫獸來欲噉我，我不恐怖</span>。猶如比丘得第三禪樂*。
- 四者、*若<b>我至阿蘭若處</b>，<span class="red">若天雨風起或有惡鬼、毒龍來欲螫我，我心安隱亦不恐怖</span>。猶如有人，欲度大海到水中央，天忽風起波浪甚大，度者恐怖。天風即定度到彼岸，心大歡喜。願我亦爾，疾到菩提無上彼岸*。
- 五者、*願<b>我到阿蘭若處</b>，<span class="red">若當病時願得諸天來至我所，教導我等使心不悔</span>。我復念言：我此身中有四毒蛇同俱止中，猶如四蛇同共一窟。蛇欲出時，各相謂言我前去，諍窟不出死在窟中，猶瞋諍故四俱滅亡。<b>我今身中有四毒蛇，鬪諍瞋恚在我身中</b>。<b class="red">作如是念，病得即除<mark>菩提心起</mark>，令<mark>心得安<i>六識</i>不亂</mark>，安心蘭若四行具足，安心禪定<mark>制伏六情</mark></b>。是第五願*。

*<b>發此願已，<mark>禮四方佛</mark>乃有<i>十拜</i></b>*，作如是言：*<span class="red">諸佛世尊！哀愍我等、覆護我等，使我得無上道疾至菩提</span>。我今懺悔！<b>我某甲歸依佛、歸依法、歸依僧，十地菩薩、辟支、羅漢諸賢聖等</b>。我從無數劫以來，流轉生死百生、千生、無量億生，或墮六趣受生異報，或作餓鬼、畜生，受如此苦常不得樂。<span class="red">我自尋思：<b>過惑自纏不覩聖道</b>，<b>障涅槃門</b>閉甘露戶，<b>塞眾善道</b>不聞正法，沈沒大海有如此苦罪。今悉懺悔五體投地</span>*。

*<b>如此投地<i>七遍</i></b>*亦然。*當投地時*發如此言：*<b>願去我身<i>無量眾毒</i></b>*，*拔出<i>邪愚</i>*無量眾毒，拔出邪愚*無量塵惑*，*<b>心意清淨</b>*六念成就。使我到*阿蘭若處*，心無恐怖疾到菩提。開涅槃門啟甘露戶，塞地獄門閉三惡道，拔*<b>三毒根</b>*出*三界網*，得三樂*<b>證三果</b>*直超*生死危*，當*得智慧*離最後身疾至菩提。

發此願已從地而起，禮十方佛訖竟，合掌立住心懷歡喜，作如是念：我罪永除。

*<b>受繩床法</b>*四種：
- 一者*<b>請佛</b>*。
- 二者*<b>請師</b>*。
- 三*<b>脫革<ruby>屣<rt>xǐ</rt></ruby></b>，偏袒右肩清淨*。
- 四*<b>右膝著地，胡跪佛前</b>*。

請師作如是白：十方諸佛及大迦葉，親於佛前*受阿蘭若法*，*<b>佛為作證明、師為作證知</b>*。*若我四十五日，行於苦行志不退轉；若生退心我即妄語，誑於諸天不到彼岸*{:.red}。大德當證！

請師復作是言：長老一心念！今於佛前發此誓言，請大德為證。
- 汝若退者誑於他人，自墮地獄不免苦也。汝當真成行阿蘭若行得蘭若智，如是受持。
  - 答言：如是。

三說。

*<b>受錫杖法</b>*。
- 長跪大德前，如是三白：大德一心念！今請大德師。
  > 如是三白。
  - 大德作如是言：長老一心念！汝今*<b>發無上心，<mark>受持如法用</mark></b>*。
    - 不得*不淨手*捉入僧房；應當脫樓纂，不得近地。
	- 若*入白衣舍*應纂在後。
	- 若*中前*須詣*白衣舍*或*受中食*，種種因緣當三喚，三若不來者乃至五，五若不來者乃至七，七若不來更至餘家。乃至七家七家不得。
  - > 於是中第二、第三，亦如是說。

捨法戒。

- 長老一心念！比丘某甲、優婆塞五戒威儀者，何緣而生日滿後不死不墮地獄中間。白十方佛及大迦葉，皆當善聽。某甲竪標如是。
> 三白已訖，捉標竪樹竟。
- 復作如是白：十方諸佛、四方淨行大德悉為證知。某不欺，誑於諸天不到彼岸。今齎法床及如法杖悉皆具足。今以結坐，一切行蘭若比丘亦皆結坐。
> 如是三白，作禮六拜。
- 合掌一心如是念：念十方諸佛及大迦葉！比丘某甲、優婆塞某甲，眾念成就。今解坐向餘處還結。

若欲*捉繩床*時，應作*四念*：
- 第一念者：*念我身中皆是無常，應當苦之*。
- 二者、*<b>苦身修習，空智自至；宜當修之</b>*{:.red}。
- 三者、*<b>當起忍心，莫生瞋怒</b>*。
- 四、*<b>生歡喜心；若生歡喜心，疾至菩提</b>*。

*作此念已，向彼放牛虎狼、大聲小聲、<mark><b>婬聲及迫迮，悉皆遠離</b>。<b>離此聲已安心端念</b></mark>*{:.red}。

*<b>欲去諸塵</b>*時，當作*二念*言：
- 一者、*<b>令我身中得安隱定，不生疲極</b>疾到菩提*。
- 二者、*<b>當得<i>閑靜心</i>無錯亂，<mark>六識安隱</mark>得滅盡定</b>*。

安詳放床，*<b>立住禮佛</b>*乃至*十拜*。*立住合掌*便作*三念*：
- 一者*<b>念佛</b>*。
- 二者*<b>念戒</b>*。
- 三者*<b>念禪定</b>*。

作此念已，便向繩床安詳而坐。

復作*六念*：
- 一者、*<b>念諸佛護念，我念成就</b>*。
- 二者、*<b>念我戒身清淨</b>。<b class="red">戒者，謂波羅提木叉；念者，是名不犯</b>。從序至偈，四事思得至於十三。念此十三成就二不定、三十、九十、四波羅提舍尼、眾多學法、七滅諍法。<b class="red">從上至下皆應<i>實念</i></b>*。
- 三者、*念報父母、師僧之恩*。
- 四者、*念五欲皆是無常，<b>大患之根本，昏網之元首</b>*{:.red}。
- 五者、*念地獄之苦惱，<b class="red">當勤修善遠離此苦。我已出家，宜應謹慎棄惡修善</b>*。
- 六者、*<b>念慧</b>。若我有慧則應憶持，慧具足、無事不辦者，得無上道*。

*六念具足*安心而坐，依禪法觀。

*優婆塞*若*欲移*時，當作*三念*：
- 一者、念我行時，地上蠢蠢多有虫蟻，我若*誤殺時得何罪*、*死者生天*。
- 二者、當*<b>念如法行</b>*，如法仰手捉杖在身，威儀齊整安詳而行。
- 三者、*<b>行不反顧</b>，亦<b>不搖頭動手</b>*。

是名*三念*成就。

如法行來優婆塞威儀，*<b>篤信持食來時，當淨受之</b>*。受得訖已*結加趺坐*，復作*四念*：
- 一者、*念我身中有八萬戶虫，虫得此食即皆安隱*。
- 二者、*念我<b>得食<mark>當少食之</mark></b>，若<b>少食者令我身輕</b>，若<mark><b>身輕眾欲亦少</b></mark>，若<b>欲少者疾至菩提</b>*{:.red}。
- 三者、我不為美故，*但<b>為活命</b>者，諸善成就*{:.red}。善若成就，成無上智。
- 四者、我食時，十方餓者悉令飽滿、皆悉奉行。