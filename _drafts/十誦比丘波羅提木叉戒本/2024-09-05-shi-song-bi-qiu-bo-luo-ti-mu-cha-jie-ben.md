---
title: 十誦比丘波羅提木叉戒本
tags: [鳩摩羅什]
---

{:.author}
姚秦三藏鳩摩羅什譯

大德僧聽！
: - 冬時一月過少一夜餘有一夜三月在。
    - **老死<i>至</i>近**，佛法欲滅。
	  - 諸大德！**為得道故，一心勤精進**{:.red}。
	    - 所以者何？
		  - *<b>諸佛一心勤精進</b>故，得阿耨多羅三藐三菩提。何況餘善道法*{:.red}！
		    - 未受具戒者已出。
			  - 僧今和合，先作何事？
			    - （一人應言：布薩說戒。）
				  - 諸大德！不來諸比丘，說欲及清淨。

合十指爪掌，供養釋師子；\
我今欲說戒，僧當一心聽！\
**乃至<i>小罪</i>中，心應<i>大怖畏</i>**；\
**有罪<i>一心悔</i>，後更<i>莫</i>復犯**{:.red}。\
*心馬馳惡道，放逸<b>難禁制</b>*；\
佛說切戒行，亦如利<ruby>轡<rt>pèi</rt></ruby>勒。\
**<i>佛口說</i>教誡，善者能<i>信受</i>**；\
*是<b>人馬調順</b>，能<b>破煩惱軍</b>*。\
若**不受教勅**，亦**不愛樂戒**；\
是人馬*不調*，**沒在煩惱軍**。\
若人*<b>守護戒</b>*，如<ruby>犛<rt>máo</rt></ruby>牛愛尾；\
**<i>繫心</i>不放逸**，亦**如猴<i>著鎖</i>**{:.red}。\
*<b>日夜</b>常精進，<b>求實智慧</b>故*{:.red}；\
*是人佛法中，能<b>得<i>清淨命</i></b>*。

大德僧聽！
: - 今*十五日<b>布薩</b>*、說*波羅提木叉*。
    - 若僧時到，僧**忍聽**。
	  - 僧*<b>一心<i>作布薩</i></b>*、說*波羅提木叉*。
	    - 白如是：
		  - 諸大德！今共*作布薩*、說*波羅提木叉*，僧*一心<b>善</b>聽*。
		    - **有罪者<i>發露</i>**{:.red}，*無罪者默然*。
			  - *默然*故，當知諸大德*<b>清淨</b>*。
			    - 如一一比丘問答，是比丘眾中*三唱*亦如是。
				  - 若有比丘*如是比丘眾中*第三唱，*<b>憶</b>有罪<i>不發露</i>，得<b>故妄語罪</b>*{:.red}。
				    - 諸大德！**故妄語罪，佛說<em>遮道法</em>**。
					  - *比丘於此中<b>欲求清淨</b>，憶有罪<b>應發露</b>*{:.red}。
					    - *<b><mark>發露則安隱</mark></b>，<b>不發露罪益深</b>*{:.red}。

諸大德！已說*波羅提木叉*序。
: - 今問諸大德*是中清淨*不？
    - 第二、第三亦如是問：*是中清淨*不？
      - 諸大德*是中清淨*，**默然**故。
	    - 是事如是持。

諸大德！是**四波羅夷法**，半月半月*波羅提木叉*中說。

若比丘**共**諸比丘*入戒法中*。
: - 不**<i>還戒</i>**、**<i>戒羸</i>**不出。
	- **行婬法**乃至*共畜生*。
	  - 是比丘*得波羅夷罪*，不應共事。
	  
若比丘。
: - 若聚落中。
  - 若空地。
    - **<em>不與</em>取**名*盜物*。
      - 如**不與物<i>取</i>**故。
	    - 若王、若王等。
	      - 若*捉*。
		  - 若*殺*。
		  - 若*縛*。
		  - 若*擯*。
		  - 若*輸金罪*。
		    - 若*如是言*：咄！汝小兒，汝癡！汝賊！
		      - **如是<i>相</i>**，比丘**不與物<i>取</i>**。
		        - 是比丘*得波羅夷罪*，不應共事。
若比丘。
: - 若*人*、若*似人*。
    - 故*<b>自手<i>奪命</i></b>*{:.red}。
	- 若*<b>自<i>持刀與</i></b>*{:.red}。
	- 若*<b><i>教人</i>持與</b>*{:.red}。
	  - 若**教死**{:.red}。
	  - 若**讚死**{:.red}。
		- 若*如是語*：咄！人*用<i>惡活</i>*為？死*勝*生。
		  - *<b>隨<i>彼心</i></b>樂死*。
			- *種種因緣***教死**、**讚死**。
			  - 是人*<b>因是事<i>死</i></b>*。
				- 是比丘*得波羅夷罪*，不應共事。

若比丘。
: - 空無所有。
    - 不知、不見*<b>過人法</b>*聖利滿足。
      - *若知、若見*作是語：*我如是知、如是見*。
	    - 是比丘**後時***若問、若不問*。
	      - *為出罪求清淨*故，作是言：
		    - 我*不知言知、不見言見*。*空誑妄*語。
		      - 是比丘*得波羅夷罪*，不應共事。
		        - **<i>除</i>增上慢**{:.red}。

諸大德！
: - 已說*四波羅夷法*。
    - 若*比丘<b>犯</b>一一法*{:.red}。
	  - *是比丘<b>不得共住</b>、<b>不得共事</b>*{:.red}。
	    - 如*前後*亦如是。
		  - 是比丘*得波羅夷罪*，不應共事。

今問：
: - 諸大德*是中清淨*不？
    - 第二、第三亦如是問：
	  - *是中清淨*不？
	    - 諸大德*是中清淨*，*默然*故。
		  - 是事如是持。

諸大德！是**十三<i>僧伽婆尸沙</i>法**，半月半月*波羅提木叉*中說。

若比丘。
: - **故<i>出精</i>**{:.red}。
    - 是比丘*僧伽婆尸沙*。
	  - **<i>除</i>夢中**。

若比丘。
: - *婬亂變<i>心</i>*{:.red}。
    - **<i>與</i>女人<mark><i>身</i>共合</mark>**{:.red}。
	  - 若**捉手**。
	  - 若**捉臂**。
	  - 若**捉髮**。
	  - 若**捉一一身分**{:.red}。
	    - 若*上*、若*下***摩**。
		  - *<i>著</i>細滑*。
		    - 僧伽婆尸沙。

若比丘。
: - *婬亂變<i>心</i>*{:.red}。
    - **婬欲<i>麁惡</i>不善語**{:.red}。
	  - *呼女人*如*年少男女相*。
	    - 僧伽婆尸沙。

若比丘。
: - *婬亂變<i>心</i>*{:.red}。
    - *於女人前<i>讚</i><b>自供養</b>己身*{:.red}。
	  - 語：
	    - 姊妹。如我等比丘，持戒、斷婬欲、行善法。
		  - 姊妹。*婬欲法*供養，是第一供養。
		    - 僧伽婆尸沙。

若比丘。
: - **行<i>媒法</i>**{:.red}。
    - 持*男意*至*女邊*。
	- 持*女意*至*男邊*。
	  - 若為**婦事**。
	  - 若**私通事**。
	    - 乃至**一交會**時。
		  - 僧伽婆尸沙。

若比丘。
: - 無<dfn title="寓居，寄居。">主</dfn>為身。
    - **自乞<i>欲</i>作房**{:.red}。
	  - **應<i>量作</i>**{:.red}。
	    - 是*房量*：
		  - *長*十二<dfn title="律摄曰：佛张手者，中人三张手谓佛一张手，当一肘半也。五分律曰：修伽陀磔手者，方二尺。">佛<ruby>磔<rt>zhé</rt></ruby>手</dfn>。
		  - *內廣*七磔手。
		    - 是比丘*<b>應<i>將</i></b>諸比丘*。
			  - <i>示</i>作房處：
				- *無難*處。
				- *非<ruby>妨<rt>fáng</rt></ruby>*處。
				  - 諸比丘應<i>示</i>作房處：
					- *無難*處。
					- *非妨*處。
					  - 若比丘。
					    - *難處、妨處***自乞作房**，無主為身。
						  - 亦*<b>不<i>將</i></b>諸比丘*。
							 - **<i>示</i>作房處**
							 - 亦**過<i>量</i>**。
							   - 僧伽婆尸沙。

若比丘。
: - 有*主*。
    - 自*為欲*作大房。
	  - 是比丘**應<i>將</i>**諸比丘。
	    - **示**作房處：
	      - *無難*處。
		  - *非妨*處。
		    - 諸比丘**應<i>示</i>**作房處：
		      - *無難*處。
			  - *非妨*處。
			    - 若*難*處、*妨*處，*有主為身*作大房。
				  - **亦不<i>將</i>**諸比丘，**示**作房處。
					  - 僧伽婆尸沙。

若比丘。
: - **<i>瞋瞋</i>故**{:.red}。
    - **不喜***清淨無罪*比丘。
	  - *以<i>無根</i>波羅夷法<b>謗</b>*{:.red}。
	    - **欲<i>破</i>**彼比丘*淨行*。
		  - 是比丘*後時*。
		    - 若*<dfn title="查视。">撿校</dfn>*。
			- 若*不撿校*。
			  - **知**是事*無根*。
			    - *無根*故。
				  - 是比丘**住<i>瞋法</i>**。
				    - 語諸比丘言：
					  - 我**瞋故***如是語*。
					    - 僧伽婆尸沙。

若比丘。
: - **<i>瞋瞋</i>故**{:.red}。
    - **不喜**{:.red}。
	  - *異分異分事*中。
	    - *<i>取片</i>、若<i>似片法</i>*{:.red}。
		  - 非波羅夷比丘*<i>以</i>波羅夷法<b>謗</b>*{:.red}。
		    - **欲<i>破</i>**彼比丘*淨行*。
			  - 是比丘*後時*。
			    - 若*撿校*。
				- 若*不撿校*。
				  - **知***是異分異分事*中。
				    - *取片*、若*似片法*。
					  - 是比丘**住<i>瞋法</i>**。
					    - 語諸比丘言：
						  - 我**瞋故***如是語*。
						    - 僧伽婆尸沙。

若比丘。
: - 為**<i>破</i>和合僧**{:.red}故，<ruby><dfn title="尽心竭力。">懃</dfn><rt>qín</rt></ruby>方便。
	- 若*<b><i>受</i>破緣事</b>*{:.red}。
	  - 故**共諍**{:.red}。
		- 諸比丘*應諫*是比丘：
		  - 大德！
			- **莫**為*破和合僧*故*懃方便*。
			  - 亦**莫***受破緣事*故*共諍*。
				- 大德！*<b>當</b>與僧<b>同事</b>*{:.red}。
			      - 何以故？
					- *僧和合*歡喜不諍。
					  - *<b>一心一學</b>如水乳合，安樂行*{:.red}。
						- 大德！**捨**是*破僧因緣事*。
						  - 諸比丘*如是諫*時。
							- *若<b>堅持</b>是事<b>不捨</b>*，諸比丘**應**第二、第三諫。
							  - **<i>捨</i>，是事好**{:.red}。
								- 若**不捨**者，僧伽婆尸沙。
								  - 是為*破和合僧故，<i>懃方便</i>*。


是比丘。
: - 有餘比丘*親厚*、**<i>同意</i>別異語**。
    - 若一、若二、若眾多*是同意比丘*，<i>語</i>**諸比丘**：
	  - 大德！*是事中***<i>莫</i>諫**是比丘。
		- 何以故？
		  - 是*法語比丘*、*善語比丘*。
			- 是比丘。
			  - 說*法*、不說*非法*。
			  - 說*善*、不說*不善*。
			- 是比丘*知說*、非*不知說*。
			- 是比丘*所說*，皆是*我等心所欲*。
			- 是比丘*欲忍可事*，我等亦*欲忍可*。
			  - **諸比丘**<i>應</i>*如是<b>諫</b>*是*同意比丘*：
				- 大德！莫作是語：
				  - 是*法語比丘*、*善語比丘*。
					- 是比丘。
					  - 說*法*、不說*非法*。
					  - 說*善*、不說*不善*。
					- 是比丘*知說*、非*不知說*。
					- 是比丘*所說*，皆是*我等心所欲*。
					- 是比丘*欲忍可事*，我等亦*欲忍可*。
					  - 大德！**莫<i>樂助</i>破僧事**，當**樂助和合僧**。
						- 何以故？
						  - *僧和合*歡喜不諍。
							- *<b>一心一學</b>如水乳合，安樂行*{:.red}。
							  - 諸大德！**當<i>捨</i>破僧***<mark>同意<i><b>別異</b>語</i></mark>*。
								- 是*同意比丘*。
								  - 諸比丘**如是諫**時。
									- 若*堅持是事<b>不捨</b>*，諸比丘**應**第二、第三**諫**。
									  - **<i>捨</i>，是事好**{:.red}。
										- 若**不捨**，僧伽婆尸沙。

若*比丘*{:.dodgerblue}。
: - 依止*城、若聚落*住。
    - *<span class="dodgerblue"><i>是</i>諸比丘</span>***行惡行、污他家**，*皆見聞知*。
	  - *諸比丘*應**如是諫***<span class="dodgerblue"><i>是</i>諸比丘</span>*：
		- 大德！汝等*行惡行、污他家，皆見聞知*。諸大德！*汝等出去，不應<b>是中住</b>*{:.red}。
		  - *<i>是</i>比丘*{:.dodgerblue}語*諸比丘*言：
			- 諸大德！諸比丘*<b>隨</b>愛、瞋、怖、癡*{:.red}。
			  - 何以故？
				- *<b>有</b><mark>如是同罪比丘</mark>，<b>有驅</b>者、<b>有不驅</b>者*。
				  - 諸比丘**應語***<i>是</i>比丘*{:.dodgerblue}：
					- 諸大德！莫作是語：諸比丘*隨愛、瞋、怖、癡*。有如是*同罪比丘*，有驅者、有不驅者。
					  - 何以故？
						- 諸比丘*<b>不隨</b>愛、瞋、怖、癡*{:.red}。
						  - 諸大德！汝等*行惡行、污他家，皆見聞知*。
							- 諸大德！*<b>捨</b>是愛、瞋、怖、癡語*。
							  - *汝等出去，不應是中住*{:.red}。
								- *是同意比丘*{:.dodgerblue}，諸比丘**如是諫**時。
								  - 若*<b>堅持</b>是事<b>不捨</b>*，諸比丘**應**第二、第三<i>諫</i>。
									- **<i>捨</i>，是事好**{:.red}。
									  - 若**不捨**，僧伽婆尸沙。

有一比丘。
: - **惡性<em><i>難</i>共語</em>**。
    - 諸比丘*<b>應</b>如法、如善說*，所**犯**波羅提木叉中事：*<b>自身作<i>不可共語</i></b>*{:.red}。
	  - 如是言：
		- 諸大德！汝等**莫語**我*若好、若醜*，我*亦不語*諸大德若好、若醜。諸大德**不須<i>諫</i>**我。
		  - *諸比丘***應諫***彼比丘*：
			- 大德！
			    - 諸比丘如法、如善說，所犯波羅提木叉中事。
			    - 汝**<i>莫</i>自身作<i>不可共語</i>**。
				- 汝身**當作<i>可共語</i>**。
				  - *大德*當為*諸比丘*說如法、如善。*諸比丘*亦當為*大德*說如法、如善。
				    - 何以故？
					  - 諸**<i>如來眾</i>得<mark>如是增長</mark>**{:.red}。
					    - *所謂<b>共說、共諫、共罪中出</b>故*{:.red}。
						  - 大德！**捨**是自身作*不可共語業*。
						    - *諸比丘*如是**諫**時。
							  - 若*堅持是事不捨*，諸比丘*應*第二、第三*諫*。
							    - **<i>捨</i>，是事好**{:.red}。
								  - 若**不捨**，僧伽婆尸沙。

諸大德！
: - 已說*十三<i>僧伽婆尸沙法</i>*。
    - **九**初犯罪、**四乃至三**<i>諫諸罪</i>中。
	  - 若比丘犯一一罪。
	    - 知故覆藏。
		  - 隨幾時**應強令<em>行<i>波利婆沙</i></em>**。
		    - *行波利婆沙*已。
			  - 是比丘**應**僧中六日六夜*行<i>摩那<ruby>埵<rt>duǒ</rt></ruby></i>*。
			    - *行摩那埵*已。
				  - 次到*阿浮訶那*。
				    - 如法作已，諸比丘心喜。
					  - *二十比丘僧中*應出罪。
						- 若少一人不滿二十眾，欲出是比丘罪，是比丘**罪不得出**。
						  - 諸比丘亦**可訶**。
							- *是法<b>應</b>爾*。
							  - 今問諸大德*是中清淨*不？（第二、第三亦如是問。）
								- 諸大德*是中清淨*，默然故。是事如是持。

諸大德！是**<i>二不定</i>法**，半月半月*波羅提木叉*中說。

若比丘。
: - <span class="red">共一女人，**獨<i>屏覆處</i>***可婬處*坐</span>。
	  - 可信優婆夷，*是比丘***應**<i>三法中</i>若一一法說。
		  - 若*波羅夷*。
		  - 若*僧伽婆尸沙*。
		  - 若*波夜提*。
		    - 若比丘*自言*：
			  - 我坐是處，應三法中*<b><i>隨所說</i>法</b>*治。
			    - 若*波羅夷*。
				- 若*僧伽婆尸沙*。
				- 若*波夜提*。
				  - 隨可信優婆夷所說。
				    - *種種餘法***治**是比丘。
					  - 是*<b>初</b>不定法*。

若比丘。
: - <span class="red">共一女人，**<i>非屏覆</i>處***不可婬處*坐。*是比丘*與女人*說<i>麁惡婬欲語</i>*</span>。
    - 可信優婆夷，*二法中*一一法說：
	  - 若*僧伽婆尸沙*。
	  - 若*波夜提*。
	    - 若比丘*自言*：
		  - 我坐是處，應二法中*<b><i>隨所說</i>法</b>*治。
		    - 若*僧伽婆尸沙*。
			- 若*波夜提*。
			  - **隨**可信優婆夷*所說*，*種種餘法***治**是比丘。
                - 是*<b>二</b>不定法*。
				
諸大德！
: - 已說**<i>二不定</i>法**。
    - 今問諸大德*是中清淨*不？
	  - （第二、第三亦如是問。）
	    - 諸大德*是中清淨*，*默然*故。是事如是持。

諸大德！是**三十<i>尼薩耆波夜提</i>法**，半月半月*波羅提木叉*中說。

若比丘。
: - <u>三衣具足訖迦絺那衣時長衣乃至十日應畜</u>。
    - 若**<i>過</i>畜**。
	  - 尼薩耆波夜提。

若比丘。
: - <u>三衣具足訖迦絺那衣時</u>。
    - 三衣中，若*離一一衣<i>餘處</i>宿*。
	  - 尼薩耆波夜提。
	    - 除*僧羯磨*。

若比丘。
: - <u>三衣具足訖迦絺那衣時</u>。
    - 若得非時衣。
	  - 是比丘*若須衣*，得自手取物；*應疾作*比丘衣畜。
	    - 若*得足*者*好*。
		- 若*不足*、若*知更有得處*。
		- 若*為滿*故。
		  - 是比丘*是衣乃至一月應畜*。
		    - 若**過一月畜**。
			  - 尼薩耆波夜提。

若比丘。
: - 從**<i>非親里</i>比丘尼邊<em>取衣</em>**。
    - 尼薩耆波夜提。
	  - 除*貿易*。

若比丘。
: - 使<i>非親里</i>比丘尼<b>浣</b><i>故衣</i>，若*染*若*打*。
    - 尼薩耆波夜提。

若比丘。
: - 從<i>非親里</i>*居士、若居士婦<b>乞衣</b>*，**得**者。
    - 尼薩耆波夜提。
	  - **<i>除</i>因緣**。
	    - *因緣*者：
		  - *奪衣、失衣、燒衣、漂衣*{:.red}。
		    - 是名*因緣*。

若比丘。
: - 奪衣、失衣、燒衣、漂衣。
    - 從<i>非親里</i>*居士、若居士婦<b>乞衣</b>*。
	  - 若<i>非親里</i>*居士*、若*居士婦***自恣<i>多與</i>衣**。
	    - 是比丘*若<b>欲取</b>*，乃至*上、下衣***應受**。
		  - 若**<i>過</i>受**。
		    - 尼薩耆波夜提。

若比丘。
: - <i>非親里</i>*居士*、若*居士婦*，為<dfn title="置办，筹措，准备。">辦</dfn>衣<dfn title="钱款。">價</dfn>念言：
    - 我如是如是*衣價*，*買*如是如是衣**與**某甲比丘。
	  - 是比丘*先<b>不自恣</b>*。
	    - **<i>為</i>好衣**故，**少作因緣**便到*<i>非親里</i>居士、若居士婦所*。
	      - 作*如是*言：
		    - 汝等善哉！辦如是如是*衣價*，**買**如是如是*衣***與我**，**為<i>好</i>**故。
		      - 若**得<i>是衣</i>**。
			    - 尼薩耆波夜提。

若比丘。
: - 非親里*居士*、若*居士婦*各各*辦衣價*，念言：
    - 我如是如是衣價，買如是如是衣*與某甲比丘*。
	  - 是比丘*先不自恣<b>請</b>*。
	    - **<i>為</i>好衣**故，*少作因緣*便到非親里*居士*、若*居士婦*所。
		  - 作*如是*言：
		    - 汝等善哉！辦如是如是衣價，*買合作一衣<b>與我</b>*，**為<i>好</i>**故。
			  - 若**得<i>是衣</i>**。
			    - 尼薩耆波夜提。

若比丘。
: - 若王、若王臣、若婆羅門、若居士，遣使送衣價。
    - 是使到是比丘所，語是比丘言：大德知不？是衣價若王、若王臣、若婆羅門、若居士所送。大德受是衣價。
	  - 是比丘應語使如是言：諸比丘法不應受衣價，我曹須衣時得清淨衣，應自手取物疾作衣畜。
		- 使語比丘言：大德！有執事人常能為諸比丘執事不？
		  - 須衣比丘應示使執事人、若守僧房人、若優婆塞，應語言：是人等常能為諸比丘執事。
			- 使向執事人所，語執事人言：善哉執事！如是如是衣價，買作如是如是衣，與某甲比丘。是比丘須衣時至當來，當與衣。
			  - 使若自勸喻、若使人勸喻已，還到比丘所，到已白言：大德所示執事人，我勸喻作已。大德！須衣時往取，當與大德衣。
				- 須衣比丘應到執事所索衣，作是言：我須衣！我須衣！
				  - 第二、第三亦如是索。
					- 若得衣者好。
					  - 若不得；第四、第五、極至第六，在執事前默然立。
						- 若第四、第五、極至第六，在執事前立；得衣者好。
						  - 若不得，為得衣故過是求。
							- 若得是衣，尼薩耆波夜提。
							  - 若不得衣，隨衣價來處，若自去、若遣使，應如是言：汝為某甲比丘送衣價，是比丘於汝衣價竟不得用，汝自知財莫使失，是事法爾。

若比丘。
: - 新憍奢耶作敷具。
    - 尼薩耆波夜提。

若比丘。
: - 純黑羺羊毛作新敷具。
    - 尼薩耆波夜提。

「若比丘，欲作新敷具，應用二分純黑羺羊毛、第三分白、第四分下。若比丘不用二分純黑羺羊毛、第三分白、第四分下作新敷具，尼薩耆波夜提。

「若比丘，欲作新敷具，故敷具必應滿六年畜，若比丘六年內故敷具若捨、若不捨，更作新敷具，尼薩耆波夜提；除僧羯磨。

「若比丘，欲作新尼師壇，故尼師壇四邊各取一修伽陀磔手，為壞好色故。若比丘不取故尼師壇四邊各一修伽陀磔手壞色，為好故，尼薩耆波夜提。

「若比丘，行道中得羺羊毛欲受，是比丘應自手取，乃至三由旬。若無代過擔者，尼薩耆波夜提

「若比丘，使非親里比丘尼浣染擘羺羊毛，尼薩耆波夜提。

「若比丘，自手取金銀，若使人取、若教他取，尼薩耆波夜提。

「若比丘，以金銀買種種物，尼薩耆波夜提。

「若比丘，種種販賣，尼薩耆波夜提。

「若比丘，畜長鉢得至十日，若過畜，尼薩耆波夜提。

「若比丘，所用鉢不滿五綴，更乞新鉢，為好故，尼薩耆波夜提。是比丘是鉢應比丘眾中捨，是比丘眾中最下鉢應與。應如是教：『汝比丘受是鉢乃至破，是事法爾。』

「若比丘，自乞縷，使非親里織師織，尼薩耆波夜提。

「若比丘，非親里居士、若居士婦，使織師為比丘織作衣，是比丘先不自恣請，為好衣故，少作因緣，往到織師所語織師言：『汝知不？此衣為我作，汝好織令緻廣，我或當與汝少物。』是比丘若自勸喻、若使人勸喻已，後時與少物，乃至一食、若一食具、若一食直，為得衣故。若得是衣，尼薩耆波夜提。

「若比丘，與他比丘衣，後瞋恚忿心不喜，若自奪、若使人奪，作是言：『汝比丘還我衣來，不與汝。』尼薩耆波夜提。是比丘應諸比丘前捨是衣。

「若比丘，十日未至自恣，得急施衣，是比丘若須衣，得自手取物，乃至衣時應畜。若過畜，尼薩耆波夜提。

「若比丘，夏三月過有閏，未滿八月。若阿蘭若比丘在阿蘭若處住，意有疑恐怖畏難，若是比丘欲三衣中若一一衣著舍內，若有因緣出界故離衣宿，極至六夜。若過宿，尼薩耆波夜提。

「若比丘，春殘一月，比丘應求雨浴衣，半月應畜。若比丘春殘一月內求雨浴衣，過半月畜，尼薩耆波夜提。

「若比丘，知檀越欲與僧物，自迴向己，尼薩耆波夜提。

「若比丘，佛聽諸病比丘服四種含消藥：酥、油、蜜、石蜜。是藥病比丘殘共宿，極至七日應服，若過七日，尼薩耆波夜提。」

「諸大德！已說三十尼薩耆波夜提法。今問諸大德是中清淨不？」(第二、第三亦如是問。)「諸大德！是中清淨，默然故，是事如是持。」

「諸大德！是九十波夜提法，半月半月波羅提木叉中說。

「若比丘，故妄語，波夜提。

「若比丘，毀訾語，波夜提。

「若比丘，兩舌鬪他比丘者，波夜提。

「若比丘，知僧如法斷事竟，還更發起，波夜提。

「若比丘，為女人說法若過五六語，波夜提；除有智男子。

「若比丘，以闡陀偈句教未受具戒人者，波夜提。

「若比丘，未受具戒人前，自為身說過人法，若知若見，自稱言：『我如是知、如是見。』乃至實，波夜提。

「若比丘，知他比丘麁罪，向未受具戒人說，波夜提；除僧羯磨。

「若比丘，先歡喜聽，後如是言：『諸比丘隨親厚，迴僧物與。』波夜提。

「若比丘，說戒時作是言：『何用說是雜碎戒為？半月半月波羅提木叉中說，說是戒故，諸比丘心悔、心壞、心惱、心熱，憂愁不樂生反戒心。』作是輕呵戒者，波夜提。

「若比丘，殺眾草木，波夜提。

「若比丘，嫌罵，波夜提。

「若比丘，不隨問答惱他，波夜提。

「若比丘，僧臥具，若坐床、若臥床、若鉤縶、若坐臥具，露地若自敷、若使人敷，是中若坐若臥，去時不自舉、不教人舉，波夜提。

「若比丘，比丘房舍中敷臥具，若自敷、若使人敷，是中若坐、若臥，去時不自舉、不教人舉，波夜提。

「若比丘，比丘房舍中，瞋恚忿心不喜，若自挽出、若使人挽出，如是言：『出去！滅去！汝不應是中住。』是因緣故不異，波夜提。

「若比丘，比丘房舍中，知諸比丘先安住敷臥具竟，後來強以臥具若自敷、若使人敷，作是念：『若不樂者自當出去。』是因緣故不異，波夜提。

「若比丘，比丘重閣上，若尖脚坐床、若臥床，用力若坐、若臥，波夜提。

「若比丘，知水有蟲，若自澆草土、若使人澆，波夜提。

「若比丘，欲作大房舍，從戶牖平地邊漸次，若二、若三壘令堅牢。若過壘，波夜提。

「若比丘，僧不差，教誡比丘尼，波夜提。

「若比丘，僧雖差教誡比丘尼，是比丘乃至日沒時，波夜提。

「若比丘，如是語：『為供養利故，諸比丘教化比丘尼。』波夜提。

「若比丘，與比丘尼議共道行，乃至到一聚落，波夜提；除因緣。因緣者，若多伴、所行道有疑怖畏，是名因緣。

「若比丘，與比丘尼議共載船，若上水、若下水，波夜提；除直度。

「若比丘，與非親里比丘尼衣，波夜提。

「若比丘，與非親里比丘尼作衣，波夜提。

「若比丘，共比丘尼獨屏覆處坐，波夜提。

「若比丘，共女人獨露處坐，波夜提。

「若比丘，知比丘尼讚因緣得食食，波夜提；除先白衣時善因緣。

「若比丘，數數食，波夜提；除因緣。因緣者，病時、布施衣時，是名因緣。

「若比丘，施一食處，無病比丘應一食。若過一食，波夜提。

「若比丘，到白衣家自恣多與，若餅、若麨。諸比丘若須，若二、若三鉢應受。若過是取，波夜提。二、三鉢受已出外，應與餘善比丘，是事法爾。

「若比丘，食竟不受殘食法，若食，波夜提。

「若比丘，知他比丘食竟不受殘食法，強勸自恣多與飲食，如是言：『比丘食。』為惱故作是念：『令是比丘乃至少許時得惱。』是因緣故不異，波夜提。

「若比丘，別眾食，波夜提；除因緣。因緣者，病時、作衣時、欲道行時、欲船上行時、大會時、外道沙門施食時，是名因緣。

「若比丘，非時食，波夜提。

「若比丘，殘宿食食，波夜提。

「若比丘，不受飲食著口中，波夜提；除水及楊枝。

「若比丘，諸家中如是美食：乳酪、生酥、熟酥、油、魚、肉脯，若比丘無病，如是美食為身索，波夜提。

「若比丘，知水有蟲取用，波夜提。

「若比丘，食家中臥處坐，波夜提。

「若比丘，食家中獨與一女人臥處強坐，波夜提。

「若比丘，裸形外道，若出家男、若出家女，自手與食，波夜提。

「若比丘，軍發行往觀，波夜提；除因緣。

「若比丘，有因緣到軍中，乃至二宿應住。若過宿，波夜提。

「若比丘，乃至二宿軍中住，觀軍發行、主將幢麾、軍陣合戰，波夜提。

「若比丘，瞋他比丘，恚忿不喜手打，波夜提。

「若比丘，瞋他比丘，恚忿不憙手搏，波夜提。

「若比丘，知他比丘麁罪，覆藏乃至一宿，波夜提。

「若比丘，語彼比丘：『大德來至諸家，使與汝多美飲食。』是比丘不使與彼比丘食，如是言：『汝去！共汝若坐、若語不樂，我獨坐獨語樂。』欲令惱故作是念：『令是比丘乃至少時得惱。』是因緣故不異，波夜提。

「若比丘，無病欲露地自炙，若草木、牛屎、糞掃，若自燒、若使人燒，波夜提。

「若比丘，如法僧事與欲竟，後更呵，波夜提。

「若比丘，未受具戒人，共一房宿過二夜，波夜提。

「若比丘，作是言：『我如是知佛法義，行障道法不能障道。』是比丘，諸比丘應如是諫：『汝大德！莫作是語：「我如是知佛法義，行障道法不能障道。」汝莫謗佛、莫誣佛，謗佛不善。佛不作是語，佛種種因緣說行障道法實障道。汝大德！捨是惡邪見。』是比丘，諸比丘如是諫時，若堅持是事不捨，諸比丘應第二、第三諫。捨是事好；若不捨，波夜提。

「若比丘，知是人如是語不如法悔，不捨是惡邪見故擯。若畜使共事、共語、共宿，波夜提。

「若有沙彌作是言：『我如是知佛法義，行諸欲不能障道。』是沙彌，諸比丘應如是教：『汝沙彌！莫作是語：「我如是知佛法義，行諸欲不能障道。」汝莫謗佛、莫誣佛，謗佛不善。佛不作是語，佛種種因緣說行諸欲能障道。汝沙彌捨是惡邪見。』是沙彌，諸比丘如是教時，若堅持不捨，諸比丘應第二、第三教。捨是事好；若不捨者，諸比丘應如是語：『汝沙彌！從今日不應言：「佛是我師。」亦不應隨諸比丘後行。諸餘沙彌得共比丘乃至一宿、兩宿，汝亦無是事。癡人出去！滅去！莫此中住。』若比丘知是擯沙彌，若畜使一房舍宿，波夜提。

「若比丘，若寶、若名寶，若自取、若語取是物，波夜提；除僧房內、若住處內。若寶、若名寶，僧房內、住處內，如是生心：『是誰有？是主取去。』是事法爾。

「若比丘，得新衣應三種壞色一一壞色：若青、若泥、若木蘭。若比丘三種壞色中不一一壞色：若青、若泥、若木蘭，作新衣，波夜提。

「若比丘，半月內浴，波夜提；除因緣。因緣者，春殘一月半、夏初一月，是二月半名熱時。除病時、風時、雨時、作時、行路時，是名因緣。

「若比丘，故奪畜生命，波夜提。

「若比丘，故令他比丘心疑，作是念：『令是比丘乃至少時得惱。』是因緣故不異，波夜提。

「若比丘，指痛挃，波夜提。

「若比丘，水中戲，波夜提。

「若比丘，共女人一房舍宿，波夜提。

「若比丘，自恐怖他比丘、若使人恐怖，乃至戲笑，波夜提。

「若比丘，他比丘若鉢、若衣、若戶鉤𨷲、若革屣、若針筒，如是一一生活具，若自藏、若使人藏，乃至戲笑，波夜提。

「若比丘，與比丘、比丘尼、式叉摩那、沙彌、沙彌尼衣輒還用，波夜提。

「若比丘，無根僧伽婆尸沙法謗他比丘，波夜提。

「若比丘，與女人議共道行，乃至到一聚落，波夜提。

「若比丘，與賊眾議共道行，乃至到一聚落，波夜提。(七十)

「若比丘，不滿二十歲人與受具足戒，波夜提。是人不得戒，諸比丘亦可呵，是事法爾。

「若比丘，自手掘地、若使人掘，若指示言：『掘是。』波夜提。

「若比丘，受四月自恣請，過是受者，波夜提；除常自恣請、除數數自恣請、除獨自恣請。

「若比丘，說戒時如是言：『我今未學是戒，先當問諸比丘誦修多羅、毘尼、阿毘曇者。』波夜提。若比丘欲得法利，是波羅提木叉中應學，亦應問諸比丘誦修多羅、毘尼、阿毘曇者，應如是言：『諸大德！是語有何義？』是事法爾。

「若比丘，共諸比丘鬪亂諍訟時，屏處默然立聽，作是念：『諸比丘所說我當憶持。』波夜提。

「若比丘，僧斷事時默然起去，波夜提。

「若比丘，輕他比丘，波夜提。

「若比丘，飲酒，波夜提。

「若比丘，非時入聚落，不白善比丘，波夜提；除因緣。

「若比丘，請食，食前、食後行至餘家，波夜提。

「若比丘，剎帝利王水澆頂，夜未曉未藏寶，若門藝門藝邊過，波夜提；除大因緣。

「若比丘，說戒時如是言：『我今始知是法半月半月入戒經中說。』諸比丘知是比丘乃至若二、若三說戒中坐，何況多！是比丘不以不知故得脫，隨所犯罪如法治，應呵令厭：『汝大德！汝失無利，汝不善，汝說戒時不敬說戒，不作是念：「實有是事。」不貴重、不著心中、不一心念、不攝耳聽法從彼事。』波夜提。

「若比丘，若骨、若齒、若角作針筒，波夜提。

「若比丘，欲作坐床若臥床，足應高八指，除入梐。若過作，波夜提。

「若比丘，自以兜羅綿貯褥、若使人貯，波夜提。

「若比丘，欲作雨浴衣應料量。是中量：長六修伽陀磔手、廣二修伽陀磔手半。若過作，波夜提。

「若比丘，欲作覆身衣應料量，是中量：長四修伽陀磔手、廣二修伽陀磔手半。若過作，波夜提。

「若比丘，欲作尼師壇應料量，是中量：長二修伽陀磔手、廣一修伽陀磔手半。若益一磔手縷、若過作，波夜提。

「若比丘，佛衣等量作衣，若過佛衣量，波夜提。是中佛衣量：長九修伽陀磔手、廣六修伽陀磔手，是名佛衣量。」

「諸大德！已說九十波夜提法。今問諸大德是中清淨不？」(第二、第三亦如是問。)「諸大德！是中清淨，默然故，是事如是持。」

「諸大德！是四波羅提提舍尼法，半月半月波羅提木叉中說。

「若比丘，無病，白衣家內非親里比丘尼邊自手受食，是比丘應諸比丘邊出罪，如是言：『諸大德！我墮可呵法所不應作，是可出法我今出。』是第一波羅提提舍尼法。

「有諸比丘，白衣家請食，是中一比丘尼立指示：『與是比丘飯、與是比丘羹。』諸比丘應語是比丘尼：『小住姊妹！待諸比丘食竟。』若諸比丘中乃至無一比丘能語是比丘尼：『姊妹小住！待諸比丘食竟。』是比丘應餘比丘邊出罪，如是言：『諸大德！我墮可呵法所不應作，是可出法我今出。』是第二波羅提提舍尼法。

「有諸學家中，僧作學家羯磨，若比丘知是學家中僧作學家羯磨，先不請後來自手受飯食，是比丘應餘比丘邊出罪，如是言：『大德！我墮可呵法所不應作，是可出法我今出。』是第三波羅提提舍尼法。

「有僧阿蘭若處住，有疑怖畏。若比丘先知如是阿蘭若住處有疑怖畏，僧亦不作羯磨，不精舍外受飲食，精舍內受飲食，是比丘應餘比丘邊出罪，如是言：『大德！我墮可呵法所不應作，是可出法我今出。』是第四波羅提提舍尼法。」

「諸大德！已說四波羅提提舍尼法。今問諸大德是中清淨不？」(第二、第三亦如是問。)「諸大德！是中清淨，默然故，是事如是持。」

「諸大德！是眾學法，半月半月波羅提木叉中說。

「不高著內衣，應當學。

「不下著內衣，應當學。

「不參差著內衣，應當學。

「不如釿頭著內衣，應當學。

「不如多羅葉著內衣，應當學。

「不如象鼻著內衣，應當學。

「不如麨團著內衣，應當學。

「不細襵著內衣，應當學。

「不如兩耳著內衣，應當學。

「不生起著內衣，應當學。

「不細生踈著內衣，應當學。

「周齊著內衣，應當學。

「不高被衣，應當學。

「不下被衣，應當學。

「不參差被衣，應當學。

「齊整被衣，應當學。

「好覆身入白衣舍，應當學。

「好覆身白衣舍坐，應當學。

「善好入白衣舍，應當學。

「善好白衣舍坐，應當學。

「不眄視入白衣舍，應當學。

「不眄視白衣舍坐，應當學。

「不嗅入白衣舍，應當學。

「不嗅白衣舍坐，應當學。

「不自大入白衣舍，應當學。

「不自大白衣舍坐，應當學。

「小聲入白衣舍，應當學。

「小聲白衣舍坐，應當學。

「不胡跪入白衣舍，應當學。

「不胡跪白衣舍坐，應當學。

「不覆頭入白衣舍，應當學。

「不覆頭白衣舍坐，應當學。

「不襆頭入白衣舍，應當學。

「不襆頭白衣舍坐，應當學。

「不扠腰入白衣舍，應當學。

「不扠腰白衣舍坐，應當學。

「不現胸入白衣舍，應當學。

「不現胸白衣舍坐，應當學。

「不現脇入白衣舍，應當學。(四十)

「不現脇白衣舍坐，應當學。

「不反抄衣入白衣舍，應當學。

「不反抄衣白衣舍坐，應當學。

「不左右抄衣入白衣舍，應當學。

「不左右抄衣白衣舍坐，應當學。

「不放衣掉入白衣舍，應當學。

「不放衣掉白衣舍坐，應當學。

「不掉臂入白衣舍，應當學。

「不掉臂白衣舍坐，應當學。

「不搖肩入白衣舍，應當學。(五十)

「不搖肩白衣舍坐，應當學。

「不搖頭入白衣舍，應當學。

「不搖頭白衣舍坐，應當學。

「不搖身入白衣舍，應當學。

「不搖身白衣舍坐，應當學。

「不携手入白衣舍，應當學。

「不携手白衣舍坐，應當學。

「不躄行入白衣舍，應當學。

「不躄行白衣舍坐，應當學。

「不累脚入白衣舍，應當學。

「不累脚白衣舍坐，應當學。

「不掌扶頰白衣舍坐，為白衣笑故，應當學。

「一心受飯，應當學。

「一心受羹，應當學。

「不溢鉢受飯食，應當學。

「羹飯等食，應當學。

「不偏刳食，應當學。

「不鉢中擇好飯食，應當學。

「不大摶飯食，應當學。

「摶飯可口食，應當學。

「不張口待飯食，應當學。

「不含食語，應當學。

「不嚙半食，應當學。

「不嚼食作聲食，應當學。

「不全吞食食，應當學。

「不味咽食食，應當學。

「不吐舌食，應當學。

「不嗅食食，應當學。

「不舐手食，應當學。

「不指抆鉢食，應當學。

「不棄飯食，應當學。

「不振手食，應當學。

「不污手受食器，應當學。

「不得以飯覆羹更望得，應當學。

「不病不得為身索羹飯，應當學。

「不得嫉心看比坐鉢中，應當學。

「一心觀鉢食，應當學。

「次第食，應當學。

「不應洗鉢水棄白衣舍內，除語檀越，應當學。

「人騎馬不應為說法，除病，應當學。

「人在前、比丘在後，不應為說法，除病，應當學。

「人在道中、比丘在道外，不應為說法，除病，應當學。

「人在高、比丘在下，不應為說法，除病，應當學。

「人坐、比丘立，不應為說法，除病，應當學。

「人臥、比丘坐，不應為說法，除病，應當學。

「人覆頭，不應為說法，除病，應當學。

「人襆頭，不應為說法，除病，應當學。

「人扠腰，不應為說法，除病，應當學。

「人現胸，不應為說法，除病，應當學。

「人現脇，不應為說法，除病，應當學。(一百)

「人反抄衣，不應為說法，除病，應當學。

「人左右反抄衣，不應為說法，除病，應當學。

「人放衣掉，不應為說法，除病，應當學。

「人著屐，不應為說法，除病，應當學。

「人著革屣，不應為說法，除病，應當學。

「人捉杖，不應為說法，除病，應當學。

「人捉蓋，不應為說法，除病，應當學。

「人捉五尺刀，不應為說法，除病，應當學。

「人捉小刀，不應為說法，除病，應當學。

「人捉弓箭種種器杖，不應為說法，除病，應當學。

「不應生草上大小便涕唾，除病，應當學。

「不應淨用水中大小便涕唾，除病，應當學。

「不應立大小便，除病，應當學。

「樹過人不應上，除大因緣，應當學。」

「諸大德！已說眾學法，今問諸大德是中清淨不？」(第二、第三亦如是問。)「諸大德！是中清淨，默然故，是事如是持。」

「諸大德！是七滅諍法，半月半月波羅提木叉中說。

「應與現前毘尼人，當與現前毘尼。

「應與憶念毘尼人，當與憶念毘尼。

「應與不癡毘尼人，當與不癡毘尼。

「應與自言治人，當與自言治。

「應與覓罪相人，當與覓罪相。

「應與多覓罪相人，當與多覓罪相。

「種種僧中諍事起，如草布地除滅，應當學。」

「諸大德！已說七滅諍法，今問諸大德是中清淨不？」(第二、第三亦如是問。)「諸大德！是中清淨，默然故，是事如是持。」

「諸大德已說戒序、已說四波羅夷法、已說十三僧伽婆尸沙法、已說二不定法、已說三十尼薩耆波夜提法、已說九十波夜提法、已說四波羅提提舍尼法、已說眾學法、已說七滅諍法，是事入佛戒經中半月半月波羅提木叉中說，及餘隨道戒法中。是中諸大德！一心歡喜不諍，如水乳合安樂行，應當學。」

毘婆尸佛如來、無所著、等正覺，為六百二十萬比丘前後圍遶，說是戒經：

「忍辱第一道，　　涅槃佛稱最；
　出家惱他人，　　不名為沙門。」

尸棄佛如來、無所著、等正覺，為八十萬比丘前後圍遶，說是戒經：

「譬如明眼人，　　能避險惡道；
　世有聰明人，　　能遠離諸惡。」

毘鉢施佛如來、無所著、等正覺，為十萬比丘前後圍遶，說是戒經：

「不惱不說過，　　如戒所說行，
　飯食知節量，　　常樂在閑處，
　心淨樂精進，　　是名諸佛教。」

拘留孫佛如來、無所著、等正覺，為四萬比丘前後圍遶，說是戒經：

「譬如蜂採花，　　不壞色與香，
　但取其味去；　　比丘入聚落，
　不破壞他事，　　不觀作不作，
　但自觀身行，　　諦視善不善。」

拘那含佛如來、無所著、等正覺，為三萬比丘前後圍遶，說是戒經：

「欲得好心莫放逸，　　聖人善法當懃學；
　若有知寂一心人，　　乃能無復憂愁患。」

迦葉佛如來、無所著、等正覺，為二萬比丘前後圍遶，說是戒經：

「一切惡莫作，　　當具足善法，
　自淨其志意，　　是名諸佛教。」

我釋迦牟尼佛如來、無所著、等正覺，為千二百五十未曾有僧前後圍遶，說是戒經：

「護身為善哉，　　能護口亦善；
　護意為善哉，　　護一切亦善。
　比丘護一切，　　便得離眾惡；
　比丘守口意，　　身不犯眾惡，
　是三業道淨，　　得聖所得道。」

「若人撾罵不還報，　　於嫌恨人心不恨，
　於瞋人中心常淨，　　見人為惡自不作。」

「七佛為世尊，　　能救護世間；
　所可說戒經，　　我已廣說竟。
　諸佛及弟子，　　恭敬是戒經；
　恭敬戒經已，　　各各相恭敬。
　慚愧得具足，　　能得無為道；
　已說戒經竟，　　僧一心布薩。」